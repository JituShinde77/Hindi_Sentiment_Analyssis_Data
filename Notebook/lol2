हालांकि कहानी बीच में कई बार भटक जाती है।इसलिए लय टूटती है।फिल्म की कहानी अच्छी होते हुए भी उसे ठीक से परदे पर नहीं उतारा गया है।यही कारण है कि दर्शक फिल्म से जुड़ नहीं पाते हैं।सबकुछ फिल्म में बोरिंग सा लगता है।बहुत ही डलनेस सा महसूस होता है।अर्नाल्ड इस बार बहुत ही सीरियस किरदार में है।यह पहला मौका है जब उन्होंने ऐसा किरदार निभाया है।फैंस जो है वो इस रोल से निराश होंगे।अर्नाल्ड की मौजूदगी से फिल्म में कुछ देर के लिए ही सही मगर बात तो बनती है मगर कहानी की गडमड से बात उलझ जाती है।फिल्म में कुछ देर बाद अन्य हॉरर फिल्मों जैसा ही महसूस होने लगता है।कोई बड़ा थ्रिल तो नहीं देखने को मिलता।एक मौका तो ऐसा आता है जब इसे देख बिलकुल भी डर नहीं लगता है।यही इस फिल्म की सबसे बड़ी कमजोरी है।यह देख लगता है कि फिल्ममेकर ने क्या सोचकर फिल्म बनाई।भारत और पाकिस्तावन के बीच पल रहे दुराग्रहों और पूर्वाग्रहों को तोड़ती कुछ फिल्मों की कड़ी में 'वेलकम 2 कराची' को भी रखा जा सकता है।दोनों देशों के बीच किरदारों के मेल-मिलाप, हंसी-मजाक और हास्यास्पद प्रसंगों से मौजूद तनाव को कम करने के साथ समझदारी भी बढ़ सकती है।'फिल्मिस्तान' ने यह काम बहुत खूबसूरती के साथ किया था।अफसोस कि 'वेलकम 2 कराची' का विचार तो नेक, कटाक्ष और मजाक का था, लेकिन लेखक-निर्देशक की लापरवाही से फिल्म फूहड़ और कमजोर हो गई।कई बार फिल्में पन्नों से पर्दे तक आने में बिगड़ जाती हैं।याद करें तो कभी इस फिल्मं में इरफान खान थे।अभी जो भूमिका जैकी भगनानी ने निभाई है, उसी भूमिका को इरफान निभा रहे थे।हिंदी फिल्म इंडस्ट्री के बेपरवाह रवैए की ओर भी यह फिल्म इंगित करती है।हर फिल्म के निर्माण में पैसा, मेहनत और समय लगता है।ऐसी कोशिशों में सब व्यर्थ हो जाता है।दो लूजर शम्मीर और केदार एक दुर्घटना की वजह से अनजाने ही कराची पहुंच जाते हैं।उन्हें भारतीय जासूस व आतंकवादी समझा जाता है।दोनों अलग-अलग किस्म के संगठनों के हाथों इस्तेमाल किए जाते हैं।उनसे कुछ ऐसा हो जाता है कि उन्हें पाकिस्तान पहचान भी मिलती है।गलतफहमी की इस निर्दोष यात्रा में हंसी के पल आते हैं।दोनों किरदारों की टिपपणियों में कटाक्ष भी रहता है, लेकिन निर्देशक उसे बढ़ाते या गहराते नहीं हैं।वे तुरंत किसी फूहड़ एवं हास्यास्पद स्थिति का सृजन कर जबरन हंसाने की कोशिश करते हैं।फिल्म में मोड़ से अधिक मरोड़ हैं, जो एक समय के बाद तकलीफदेह हो जाते हैं।अरशद वारसी अपनी काबिलियत से भी फिल्म को नहीं बचा पाते।दरअसल, उन्हें एक कमजोर कलाकार के साथ नाथ दिया गया है, इसलिए कॉमेडी की गाड़ी ढंग से चल ही नहीं पाती।केदार को गुजराती लहजा देने का आइडिया अच्छा था, लेकिन कलाकार को भी मेहनत करनी चाहिए थी।'यंगिस्तान' से जैकी भगनानी ने उम्मीए जगाई थी।इस फिल्म से वह उम्मीद धुल गई।अभिनेत्री और सहयोगी कलाकारों के लिए न तो पर्याप्त संवाद थे और न दृश्य।सही सोच और कल्पना न हो तो वीएफएक्स बुरा हो जाता है।'वेलकम 2 कराची' उसका भी नमूना है।'एक बार जो मैंने कमिटमेंट कर दी,फिर मैं अपने आप की भी नहीं सुनता'... पर्दे पर सलमान खान के बोले इस पॉपुलर संवाद को 'तनु वेड्स मनु रिटर्न्स '(तवेमरि) में मनोज शर्मा उर्फ मनु  अपने अंदाज में फेरबदल के साथ बोलते हैं तो पप्पू टोकता है कि तुम क्या सलमान खान हो?सिनेमा और उनके स्टार और गाने हमारी जिंदगी में प्रवेश कर चुके हैं।इस फिल्म को देखते हुए उत्तर भारत के दर्शक थोड़ा सा हंसेंगे, क्योंकि शब्दक,संवाद और मुहावरे उनकी रोजमर्रा जिंदगी के हैं।शहरी दर्शकों का आनंद अलग होगा।उन्हें हिंदी समाज का देसीपन हंसाएगा।'तवेमरि' सीक्वल है।पहली फिल्म 'तनु वेड्स मनु' की कहानी आगे बढ़ती है।खूब जबरदस्त ड्रामा होता है।मजेदार है कि फिल्मे खत्म होने तक सभी अविश्वसनीय प्रसंग उचित और तार्किक लगने लगते हैं।आप दत्तो और दत्तोे के साथ मनु और राजा अवस्थीन के संयोगों पर यकीन करने लगते हैं।पहले सहयोगी कलाकारों की बातें कर लें।राजेन्द्र गुप्ता, केके रैना, दीप्ति मिश्रा, नवनी परिहार समेत छोटे बच्चों ने अपने किरदारों से कहानी में रंग भरे हैं।किसी एक की कमी से कुछ खाली रह जाता।फिर दीपक डोबरियाल, मो. जीशान अय्यूब, जिमी शेरगिल, एजाज खान, स्व्रा भास्कर सभी ने अपने एटीट्यूड से कहानी का ऐसा ताना-बाना कसा है कि फिल्म की बुनाई मजबूत और रंगीन हो गई है।दीपक डोबरियाल एक-दो दृश्यों कुछ ओवर एक्टिंग करते नजर आते हैं।बहकने का खतरा ज्यादा था, जिसे उन्होंने और निर्देशक ने संभाला है।आर माधवन ने मनु के स्वभाव और स्वर को सही पकड़ा है।मुश्किल और जटिल दृश्यों में भी वे अपने किरदार को एक्सरप्रेशन की आजादी नहीं देते।सब कुछ ऐसा नपा-तुला और संयमित है कि मनोज शर्मा वास्तविक से लगने लगते हैं।उनके वनलाइनर तो मजेदार हैं।पुरानी कहानी के विस्तार में दत्तो के आगमन से नाटकीय मोड़ आता है।लेखक-निर्देशक ने 'तवेमरि' की नाटकीय प्रेमकहानी में कुछ जरूरी सवालों को भी टच किया है।पटकथा का हिस्सा बना दिया है।दत्तो के किरदार में कंगना रनोट का आत्मसविश्वाास देखते ही बनता है।कुछ किरदार ऐसे होते हैं कि उन्हें योग्य कलाकारों का समर्थन मिल जाए तो वे यादगार बन जाते हैं  दत्तों ऐसा ही किरदार है।राज शेखर और कृष्णों की जोड़ी एक बार फिर निराले अंदाज में फिल्म की जरूरतें पूरी करती है।इस समय सेम्युअल जैक्सन कुछ और भी अच्छा कर सकते हैं।कारण कि अब वो जो करते हैं वो बोरिंग सा लगता है।वे जानते हैं कि दर्शकों को क्या पसंद है।हालांकि पूरी फिल्म के दौरान आप इस बात से ऊपर नहीं सोच पाते कि फिल्म विश्वास से परे है।प्लॉट बहुत ही बकवास है।जैक्सन कई मौकों पर अपनी ही कुछ चर्चित लाइन्स दोहराते नजर आते हैं।विलेन का किरदार भी पुरानी फिल्मों से बहुत ही ज्यादा मिलता-जुलता है।बच्चे की यह लाइन कि हमें तो मजबूत होना ही पड़ता है।इन बातों के बाद भी कलाकारों का काम ठीक-ठाक है।अमेरिकन एक्सेंट में बात करते ब्रिटिश एक्टर को देखना सुखद है।जैक्सन हमेशा की तरह मनोरंजन करते दिखते हैं।आपने कितनी ही बार डिजाजस्टर मूवी देखी होगी।बावजूद इसके ऐसी फिल्में लगातार बनती रहती हैं।हालिया रिलीज फिल्म 'सैन एंड्रियास' भी ऐसी ही एक फिल्म है।इसमें जो कुछ भी है वो आप पहले भी कई बार देख चुके हैं।बावजूद इसके यह फिल्म बहुत लंबी लगने लगती है।दर्शक बैठे-बैठे ही थक जाए।इसमें जितनी भी बिल्डिंग गिराई गई है ऐसा लगता है कि वो देखकर ही आप थक गए।कुछ मौकों पर पिता और बेटी के रिश्तों को दर्शाने की बात भी की गई है।बाकी का काम एलेक्जेंड्रा डड्डारियो के लुक पर छोड़ दिया है।मगर यह भी नाकाफी ही लगता है।फिल्म में विजुअल इफेक्ट्स अच्छे हैं।कुछ हिस्से अच्छे भी है।मगर इससे बात बनती नहीं है।कारण कि कुल मिलाकर फिल्म आपको निराश करती है।टुमारोलैंड का निर्देशन किया है ब्रेड बर्ड ने।फिल्म को लिखा है लिंडलोफ ने।जब इस बात की घोषणा पहली बार की गई थी तो दर्शकों को बताया गया कि यह फिल्म एक वैज्ञानिक पर आधारित है।दो साल बाद जब फिल्म रिलीज हुई तो थोड़ी निराशाजनक रही।कारण कि फिल्म को लेकर उम्मीदें बहुत थी।यह बिलकुल ऐसा था कि मिस्ट्री बॉक्स खुला और उसमें से कुछ भी नहीं निकला।यदि आपको लगता है कि यह कुछ ठीक है तो आप अकेले नहीं है।ब्रेड बर्ड फिल्म होने के बावजूद टुमारोलैंड अपने आपको डिज्नी मूवी होने से रोकती प्रतीत होती है।फिल्म अच्छी दिखती है।डिज्नी अपनी फिल्म टूडी में प्रेजेंट करता है बजाए थ्रीडी के।यह भी एक सीक्वेंस ही है।बर्ड के डायरेक्शन में परफेक्शन है इस बात में कोई संदेह नहीं है।मिस्ट्री और मनोरंजन का अहसास इस बात को मजबूती देता है।यही कारण है कि फिल्म में आप बोर नहीं होते हैं।इस बात के लिए जेम्स वेन को धन्यवाद दिया जाना चाहिए कि उन्होंने हॉरर फिल्मों के जोनर को ऐसा फार्म बना दिया है जो आपको नुकसान नहीं पहुंचाता।स्ट्रेटजी भी सिंपल होती है।इस रीमेक की खास बात यही है कि यह मूल फिल्म से बहुत दूर है।बावजूद इसके फिल्म के कुछ दृश्य ऐसे हैं जो दर्शकों का मनोरंजन करते दिखाई देते हैं।साथ ही इसमें ऐसी भी कोई बात नहीं है जो आपको लगे कि आप पहले भी देख चुके हैं।हां मगर इतना जरूर है कि जिन लोगों ने पहले की फिल्में देखी हैं वे इस फिल्म में डरने के लिए इंतजार करते दिखाई देते हैं।सुरखाब उन फिल्मों में शुमार है जिन्हें छोटा बजट होने के बावजूद आप अच्छी फिल्मों में शामिल कर सकते हैं।कारण कि सही मुद्दों को सही तरीके से डील किया गया है।बाद में बॉक्स ऑफिस पर अच्छा प्रदर्शन करने के लिए इसे सुरक्षित सांचे में ढ़ालने की कोशिश की गई है।फिल्म बहुत ही गंभीरता के साथ शुरू होती है।कहानी कमजोर पड़ जाती है।साथ ही निराशानजक भी है कारण कुछ बातें अविश्वसनीय सी लगती है।इस पूरे मसले में अवैधानिक तौर पर रहना और जाने का मसला कहीं खोकर रह जाता है।बावजूद इसके स्टार कास्ट ने अपने स्तर पर अच्छा काम किया है।मगर फिल्म और भी अच्छी बन सकती थी।आमतौर पर किसी भी सीक्वल के आने में तीन सालों का इंतजार लंबा समय होता है।उन्होंने ब्लॉकबस्टर फिल्म के स्टैंडर्ड का ध्यान रखा है।यहां जिस हिसाब से फिल्म बनती हैं से लेकर दर्शक इन फिल्मों को कैसे लेते हैं इसका भी ध्यान रखा गया है।वैसे दो एवेंजर्स फिल्मों के बीच हर साल दो मार्वल फिल्म्स दर्शकों के बीच होती हैं।इसलिए ये इंतजार कभी इतना ज्यादा भी नहीं लगता।दूसरा जब कभी भी सीक्वल बनता है तो एक चुनौती उनके बीच तालमेल बैठाने की भी होती है।ये सभी बातें 'एवेंजर्स : एज ऑफ अल्ट्रॉन' में देखने को मिलती है।एवरेज एंजॉय के लिए एज ऑफ अल्ट्रॉन को पता है कि लोग क्या चाहते हैं।दमदार एक्शन, सुपरहीरोज की कलाकारी और तो और रोमांटिक ट्रेक भी।इस बार इस फिल्म में किसी भी तरह का समय खराब नहीं किया गया है।पहले सीन में ही एवेंजर्स का ग्रुप बुरे लोगों से लोहा लेते नज़र आया है।ये एक बड़ा एक्शन पीस है।ये हिस्सा एकदम सांस रोक देने वाला है।इसके बाद जो होता है वो बहुत ही साधारण है।ये बाकी सभी एवेंजर्स से मजबूत भी बताया गया है।इसके अलावा फिल्म में कुछ शानदार लोकेशंस है और बुरे लोगों को पीटते हमारे सुपरहीरोज है जो आपको मजा देते हैं।जब बात एंटरटेनमेंट वेल्यू की होती है तो डायरेक्टर जोस व्हीडन इस मामले में आधा प्रयास नहीं करते हैं।एक्शन कमाल का है।हल्क और आयरनमैन के बीच की टसल कमाल की है।मार्वल फैंस के लिए ये एक शानदार ट्रीट है।थॉर और कैप्टन कुछ मूव्स साथ करते भी दिखाई देंगे।इस बार हॉक आई को भी बड़ा हिस्सा मिला है।ये सबकुछ आपको ऐसा महसूस कराता है मानो आप अपनी फेवरेट कॉमिक्स पढ़ रहे हों।हालांकि इस फिल्म में पिछली फिल्म जैसा कुछ नहीं है।इस फिल्म में हमें पता होता है कि हीरो की जीत होने वाली है और विलेन हारने वाला है।इसलिए आपको ये होने का इंतजार भर करना पड़ता है।कहानी में लड़ाईयां है मगर ये विलेन अल्ट्रॉन को मार्वल फिल्म का कमजोर विलेन ही साबित करती है।जेम्स स्पाडर की आवाज अच्छी है।मगर इसमें इस किरदार के बारे में किसी तरह की कोई बात नहीं की गई है।हालांकि विजन खूबसूरत है जो बताता है कि भविष्य की फिल्म में ये और भी बड़ा होगा।इस फिल्म को थ्री डी में देखने के लिए तो बिलकुल ना है।कारण कि उड़ना, लात मारना, बिल्डिंग पर चढ़ना, मुक्के मारना आदि सीन को देखकर लगेगा कि हो क्या रहा है।इसलिए इस फिल्म का मजा लेने के लिए टूडी एक बेहतर विकल्प है।शोनाली बोस की निजी जिंदगी संबंधों और भावनाओं की उथल-पुथल से कांपती रही है।इधर कुछ उनसे बिछुड़े और कुछ अलग हो गए, बड़े बेटे ईशान को आकस्मिक तरीके से खोने के बाद वह खुद के अंतस में उतरीं।वहां सहेज कर रखे संबंधों को फिर से झाड़ा-पोंछा।उन्हें अपनी रिश्ते की बहन मालिनी और खुद की कहानी कहनी थी।इस फिल्म में शोनाली की मौजूदगी सोच और समझदारी के स्तर पर है।उन्होंने लैला के बहाने संबंधों और भावनाओं की परतदार कहानी रची है।सेरेब्रल पालसी में मनुष्य के अंगो के परिचालन में दिक्कतें होती हैं।दिमागी तौर पर वे आम इंसान की तरह होते हैं।समस्या यह है कि हमारा समाज उन्हें मरीज और बोझ मानता है।उनकी सामान्य चाहतों पर भी सवाल करता है।हर किरदार के साथ कहानी एक नया मोड़ लेती है और रिश्तों का नया आयाम दिखा जाती है।'मार्गरिटा विद ए स्ट्रॉ' सही मायने में रोचक और रोमांचक फिल्म है।भरपूर इमोशनल थ्रिल है इसमें।शोनाली बोस को कल्कि कोइचलिन का पूरा सहयोग मिला है।उन्होंने लैला को आत्मसात कर लिया है।हाव-भाव और अभिव्यक्ति में वह कोई कसर नहीं रहने देतीं।कल्कि ने इस किरदार को आंतरिक रूप से पर्दे पर जीवंत किया है।सेरेब्रल पालसी की वजह से किरदार की गतिविधियों में आने वाली स्वाभाविक भंगिमाओं को जज्ब करने के साथ ही उन्होंने उसकी मानसिक क्षमताओं को भी सुंदर तरीके से जाहिर किया है।उन्हें सयानी गुप्ता और रेवती का बराबर साथ मिला है।रेवती ने मां की ममता और भावना के बीच सुंदर संतुलन बिठाया है।बेटी के लिए चिंतित होने पर भी वह नई चीजों को लेकर असहज नहीं होतीं और न हाय-तौबा मचाती हैं।ऐसे किरदार को पर्दे पर उतारना सहज नहीं होता।'मार्गरिटा विद ए स्ट्रॉ' माता-पिता और बेटी-बेटों के साथ देखी जाने वाली फिल्म है।हां, उनका व्यस्क होना जरूरी है।भारतीय समाज में अभी समलैंगिकता की सही समझ विकसित नहीं हुई है।इसे या तो रोग या फिर जोक माना जाता है।हिंदी फिल्मों में समलैंगिक किरदार हास्यास्पद होते हैं।लैला के जरिए शोनाली बोस एक साथ अनेक सामाजिक ग्रंथियों को छूती हैं।वह कहीं भी समझाने और सुधारने की मुद्रा में नहीं दिखतीं।विक्रम भट्ट निर्देशित इमरान हाशमी की 'मिस्टर एक्स' 3डी फिल्म है।साथ ही एक नयापन है कि फिल्म का नायक अदृश्य हो जाता है।विक्रम भट्ट 3डी तकनीक में दक्ष हैं।वे अपनी फिल्में 3डी कैमरे से शूट भी करते हैं, लेकिन इस तकनीकी कुशलता के बावजूद उनकी 'मिस्टर एक्स' में कथ्य और निर्वाह की कोई नवीनता नहीं दिखती।फिल्म पुराने ढर्रे पर चलती है।दर्शक इस फिल्म की पूरी कहानी का अनुमान लगा सकते हैं।सब कुछ प्रेडिक्टेबल और सरल है।कभी कढ़ाई सुघड़ हो जाती है तो दर्शक फिल्म पसंद कर लेते हैं।'मिस्टर एक्स' से ऐसी उम्मीद नहीं की जा सकती।इमरान हाशमी का जादू बेअसर हो चुका है।फिल्म में उनका किरदार ढंग से लिखा भी नहीं गया है।सिया की भूमिका में अमायरा दस्तूर कमजोर हैं,जबकि उन्हें कुछ अच्छे दृश्य मिले हैं।अरूणोदय सिंह अपनी मौजूदगी से प्रभावित नहीं काते।उन्हें अभी तक अभ्यास की जरूरत है।तिवारी की छोटी भूमिका में आया कलाकार अपनी बेवकूफियों में अच्छा लगता है।भट्ट कैंप की फिल्मों का संगीत कर्णप्रिय होने की वजह से लोकप्रिय होता है।इस बार वह मधुरता नहीं है।पॉपुला सिंगर अंकित तिवारी भी निराश करते हैं।और हां, इस फिल्म में हर किरदार भारद्वाज को भरद्वाज क्यों बुलाता है?फिल्म में भट्ट साहब ने शीर्षक गीत में आवाज दी है।बेहतर होगा कि वे ऐसे चमत्कारिक दबावों से बचें।कृष्ण, गीता और रघु व सिया के प्रतीकात्मक नाम...सब फिजूल रहा।फिल्म इंडस्ट्री में कोर्टरुम के अनेक वर्जन दिखाए गए हैं।जहां एक डिफेंस लॉयर है तो एक प्रोसिक्यूशन लॉयर और साथ में हैं 'मायलॉर्ड्स'।इस तरह से यह सीन पूरा होता है।मगर इस मराठी-हिन्दी-गुजराती और अंग्रेजी फिल्म में यही बात एक अलग ढंग से सामने आती है।इस फिल्म की सबसे खास बात यही है कि मल्टिपल अवॉर्ड जीतने के बाद भी यह फिल्म बेहद साधारण होकर असाधारण बन पड़ी है।जब आप फिल्म देखने बैठते है तो धीरे-धीरे इससे बंधते चले जाते हैं और आगे जाकर आपको समझ आता है कि देश की न्याय व्यवस्था में कैसे पेंच हैं।डेब्यूटेंट डायरेक्टर चेतन्य ताम्हणे ने इसके साथ ही यह भी बताया है कि हर दिन कोर्टरुम में किस तरह की जद्दोजहद होती है।एक व्यक्ति को न्यायिक प्रक्रिया से कैसे जूझना पड़ता है।फिल्म में नूतन और जज सदावर्ते के मिडिल क्लास जीवन को भी दिखाया गया है, जो अपनी सीमित सोच के बूते इस मामले पर चर्चा भी करते हैं।आत्मविश्वास से भरे डायरेक्शन में दिल को छूती हुई एक मजबूत कहानी है फिल्म 'कोर्टरुम' की।गीतांजलि की परफॉर्मेंस बहुत अच्छी है।बाकी कलाकारों ने भी अच्छा सहयोग किया है।हालांकि गोंबर को गुजराती एसेंट में कुछ परेशानी हुई मगर फिर भी अपने किरदार में बने रहने का उनका प्रयास अच्छा था।यह वास्तविक फिल्म है जो आपको जरूर महसूस होगी।दर्शकों को ऐसी फिल्में देखने की जरूरत है।जिसमें अजीबोगरीब चेहरों के बजाए अच्छे से दर्शाए गए कैरेक्टर हों और जो अच्छी एक्टिंग भी करे।फिल्म का प्लॉट ऐसा हो जो शुरू से लेकर अंत तक आपको बांधे रखे।यह वो फिल्म है जिसकी चर्चा फेस्टिवल के समय जोरों पर थी।फिल्म में एक्सीक्यूशन का ही महत्व होता है।इसलिए यह फिल्म एक बेहतरीन हॉरर फिल्म है।डायरेक्टर ने कैमरे का इस्तेमाल ही इस ढंग से किया है कि फिल्म में होने वाली हर तरह की घटना आप महसूस करते हैं।बालों का हवा में उड़ना हो या फिर धीरे से बढ़ती हुई खामोशी यह सारी वो बातें हैं जो आपको डर को महसूस कराने में कारगर साबित होती है।इसका बहुत सारा श्रेय तो इस बात को जाता है कि किरदारों का परिचय किस तरह से कराया गया है।मसलन एक किरदार है जो 80 के दशक का लगता है।दूसरा जो है वो 90 के दशक का लगता है।तीसरा जो है वो इसके आगे के दशक का लगता है।यह वो बातें हैं जो फिल्म को रोचक बनाने के साथ ही मजेदार बनाती है।वैसे इस बात के अनेक उदाहरण हमारे सामने हैं कि कितना कठिन है बॉलीवुड से हॉलीवुड की ओर जाना।शेखर कपूर ही एक अपवाद रहे हैं जिन्होंने हॉलीवुड फिल्म 'एलिजाबेथ' बनाई और इसे सराहना भी मिली।उनके अलावा कोई भी इस रेखा को पार नहीं कर पाया है।'ब्रोकन हॉसेस' के माध्यम से फिल्ममेकर विधु विनोद चोपड़ा ने एक बोल्ड अटैंप्ट लिया था मगर दुर्भाग्यवश यह फेल होता दिखाई देता है।ब्रोकन हॉर्सेस वर्ष 1989 में आई क्लासिक फिल्म 'परिंदा' की रीमेक है।इसे चोपड़ा ने अपने साथी अभिजीत जोशी के साथ हॉलीवुड की पृष्ठभूमि पर फिर से लिखा है।यह फिल्म नए मैक्सिको की पृष्ठभूमि पर आधारित है।मूल फिल्म में कुछ बातें जो बहुत ही अच्छी थी उन्हें इस फिल्म में अपडेट नहीं किया गया।इसका नतीजा यह है कि जब आप फिल्म देखते हैं तो आपको लगता है कि इसमें बड़ा लॉजिकल गैप है।फिल्म की धीमी गति इसमें किसी तरह की मदद नहीं करती बल्कि और कमियों को उजागर कर देती है।फिल्म में कई पहलूओं को उठाने की बात हुई मगर बाद में उसे छोड़ दिया गया।जूलियस का किरदार भी फिल्म में सही तरीके से बाहर नहीं लाया गया।मसलन आप फिल्म में अंत तक नहीं जान पाएंगे कि आखिर जैकब और उसके पिता को गोली मारी किसने थी।जूलियस के मन में बडी को लेकर ऐसी भावना क्यों थी।वो उन्हें गैंग क्यों नहीं छोड़ने देना चाहता।कुछ भी अंत में निकलकर सामने नहीं आता।यदि आप 'परिंदा' के फैन हो तो आपके दिल को थोड़ी निराशा हो सकती हैं।टिम जॉनसन ने फिल्म 'होम' का निर्देशन किया है।होम की कहानी बहुत ही रोचक है।ड्रीमवर्क्स की एनिमेटेड फिल्मों में सेलीब्रेटिज की आवाज होना ही इन फिल्मों की पहचान होती है।इस बार भी ऐसा ही हुआ है।रिहाना, जेनिफर लोपेज, स्टीव मार्टिन और जिम पार्सन जैसे सेलेब्स ने अपनी आवाज दी है।पार्सन ने अपनी आवाज लीड रोल को दी है जो कि एकदम फीट बैठी है।फिल्म में पॉप सांग्स के साथ कई जोक्स भी है।एनिमेशन अपने आप में ही खूबसूरत होता है अगर वो 3डी में न हो।फिल्म में एक शानदार सीक्वेंस है जहां टीप और ओह भाग रहे हैं और एफिल टॉवर कोलेप्स हो रहा है।फिल्म का अंत सरप्राइज करते हुए प्रभावी बन पड़ा है।फिल्म फ्रेंडशिप और लव का मैसेज देती है।ओवरऑल यह एक प्यारी फिल्म है जो कि विशेष रूप से बच्चों के लिए बनी है।यहां भी धर्म और धार्मिकता के पहलू को एक अलग नजरिए से उठाया गया है।फिल्म के नायक या मुख्य अभिनेता परेश रावल हैं।'धर्म संकट में' ब्रिटिश कॉमेडी फिल्म 'द इनफिडेल' से स्पष्ट रूप से प्रेरित है।और उन्होंने धर्मपाल के किरदार को अच्छी तरह निभाया है।निर्देशक फुवाद खान ने भारतीय संदर्भ में यहूदी और मुसलमान चरित्रों की मूल कहानी को हिंदी और मुसलमान चरित्रों में बदल दिया है।उन्होंने मुसलमानों के बारे में प्रचलित धारणाओं और मिथकों पर संवेदनशील कटाक्ष किया है।हालांकि वे गंभीर मसले पर खुद को केंद्रित करते हैं, लेकिन निर्वाह और वर्णन में सतह पर ही रहते हैं।शायद तह में जाने पर विवाद और विरोध हो सकता था।फुवाद खान का यह प्रयास सराहनीय है।वे दोनों धर्मां में मौजूद कठमुल्लापन पर निशाना साधने में सफल रहे हैं।ऐसी फिल्मों की प्रासंगिकता कलात्मकता या सिनेमाई कौशल से अधिक वास्तविकता से होती है।ऐसी फिल्में एक स्तर पर समाज में फैला भ्रमजाल तोड़ती हैं।फुवाद खान ने सलीके से अपनी बात कही है और किसी भी धर्म के नागरिक को आहत नहीं किया है।हिंदी फिल्मों के इतिहास में इस विषय पर अनेक फिल्में बनी हैं कि इंसान पैदाइशी अच्छा या बुरा नहीं होता।उसके हालात और परवरिश ही उसके वर्तमान के कारण होते हैं।परेश रावल की तरह अन्नू कपूर ने भी अपने किरदार को सही तरीके से निभाया है।हां, अन्नू कपूर कभी-कभी अपनी अभिनय शैली के दोहराव के मोह में फंस जाते हैं।नसीरूद्दीन शाह ने नील आनंद बाबा की भूमिका में मस्ती की है।शरदिंदु बनर्जी ने 1932 में जासूस ब्योमकेश बक्शी के किरदार को गढ़ा था।उन्होंने कुल 32 कहानियां लिखी थीं।इन कहानियों को बंगाल में फिल्मों और धारावाहिकों में ढाला गया है।हिंदी में भी एक धारावाहिक 'ब्योमकेश बक्शी' नाम से ही बना था,जिसमें रजत कपूर ने शीर्षक भूमिका निभाई थी।ताजा हाल रितुपर्णो घोष की बंगाली फिल्म 'सत्यान्वेषी' मे ब्योमकेश बक्शी की भूमिका में 'कहानी' के निर्देशक सुजॉय घोष दिखे थे।दिबाकर बनर्जी ने शरदिंदु बनर्जी की सभी 32 कहानियों के अधिकार लेकर उन्हें अपनी फिल्म 'डिटेक्टिव ब्योमकेश बक्शी' में सुविधानुसार इस्तेमाल किया है।दिबाकर बनर्जी की यह फिल्म यशराज फिल्म्स के सहयोग से आई है।इसमें ब्योमकेश बक्शी की भूमिका सुशांत सिंह राजपूत निभा रहे हैं।'डिटेक्टिव ब्योकेश बक्शी' के आरंभ में फिल्म का प्रमुख सहयोगी किरदार अजीत बंद्योपाध्याय का वॉयसओवर सुनाई पड़ता है।दिबाकर को वास्तविक लोकेशन के साथ सेट की भी सुविधा रही है।उनकी टीम की कोशिश पीरियड दिखने से अधिक उस परिवेश को सिरजने की रही है,जिसमें ब्योमकेश,अजीत,अनुकूल गुहा,अंगूरी देवी आदि किरदार विचरते हैं।इसे निकोस एंड्रिटसेकिस ने थीम के अनुकूल रंगो और  शेड्स कैमरे में कैद किया है।जासूसी फिल्मों की उत्सुकता तो बनी रहती है,लेकिन खोज की गति धीमी हो जाती है।हल्का भटकाव नजर आता है।उन्होंने नायक ब्योमकेश समेत सभी किरदारों के लिए हनी त्रेहन की मदद से उपयुक्त कलाकार खोजे हैं।सुशांत सिंह राजपूत उम्दा अभिनेता के तौर पर उभर कर आते हैं।उनके अभिनय की शैली में मधुर ठहराव और औचकपन है।उन्होंने ब्योमकेश को जबरन किसी मैनरिज्म में नहीं ढाला है।समुचित मेकअप और कॉस्ट्यूम से उनका किरदार निखरता है।अजीत की भूमिका में आनंद तिवारी सहज हैं।वे ब्योमकेश का पूरा साथ देते हैं।अंगूरी देवी की भूमिका में स्वास्तिका मुखर्जी प्रभावित नहीं कर पातीं।सत्यवती की छोटी भूमिका में दिव्या मेनन जंचती हैं।फिल्म की खासियत है कि सभी सहयोगी और छोटे किरदारों पर निर्देशक और उनकी टीम ने ध्यान दिया है।योमकेश बताता है कि वह भागलपुर-मुंगेर से आया है।बाद में दो धोतीधारी सुरक्षाकर्मी भी आते हैं,जो भागलपु-मुंगेर के हैं।ब्योमकेश उनसे गंवई भाषा में बात करता है।अफसोस कि दिबाकर की टीम ने उनकी भाषा भोजपुरी प्रभावित कर दी है।ऐसा लगता है कि फास्ट एंड फ्यूरियस के तीसरे हिस्से के बाद वाले जितने भी सीक्वल आए हैं वो अंत तक आते आते कमजोर पड़ जाते हैं।डायरेक्टर जस्टिन लिन ने हर किसी को आश्चर्यचकित किया है।सीक्वल के ट्रेंड को बदला है।एक अच्छी बात निकलकर सामने आई है जो 4,5 और 6 में नहीं थी।इन फिल्मों में कोई मजबूत कहानी नहीं थी मगर स्टंट के भरोसे फिल्म चल रही थी।जेम्स वान, सॉ के डायरेक्टर रहे हैं।उनके लिए इस फिल्म का सातवां सीक्वल बनाना एक तरह से उनके लिए अजीब पसंद था।बावजूद इसके उन्होंने निराश नहीं किया।फिल्म को जिस उत्साह की जरूरत थी वान ने उस चीज को फिल्म में डाला।फिल्म में जो महत्वपूर्ण है वो है एक्शन और स्टंट सीन।इन सीन्स में ट्रकलोड्स का इस्तेमाल किया गया है।मगर ऊंची ईमारतों से कूदती कार और पहाड़ियों के बीच दौड़ते ये ट्रक आपको हैरान कर देते हैं।आप इन सभी बातों से बोर होने ही वाले होते हैं कि इतने में इन कारों पर ड्रोन से मिसाइले दागी जाती है।यह सबकुछ किसी को मनोरंजन तो किसी को कुछ अजीब सकता है।केवल एक बात ही है जो इस फिल्म के लिए बुरी है और वो ये कि यह 3डी है।एक्शन का हर सीन हिलते हुए कैमरे के साथ 3डी में देखना किसी का भी सिर दुखा सकता है।कम लाइट में शूट किए गए कुछ सीन भी दिक्कत का कारण बन सकते हैं क्योंकि 3डी से देखते समय इमेज और भी मद्दम हो जाती है।इसके अलावा फिल्म जो कुछ भी दिखाती है अच्छा है।इसमें दिवंगत पॉल वॉकर को गुड बाय भी शामिल है।निर्देशक जैगम इमाम ने अपने ही लिखे उपन्यास 'दोजख' पर बनाई है यह फिल्म और इसका टाइटल भी इसके नाम पर ही रखा है, दोजख : इन सर्च ऑफ हेवेन।मगर वह इस उपन्यास की दिल छू लेने वाली कहानी को पर्दे पर दमदार तरीके से दिखने में उतने सफल नहीं रहे हैं।निर्देशक जैगम इमाम ने एक अच्छी फिल्म बनाने की कोशिश तो की है, मगर अभी उन्हें फिल्म निर्माण के कई पहलुओं को समझने की जरूरत है।इंटरवल से पहले फिल्म की रफ्तार काफी सुस्त है।इसके साथ ही खराब एडिटिंग, बेवजह के बैकग्राउंड म्यूजिक दर्शकों को परेशान करते हैं।हालांकि इंटरवल के बाद फिल्म रफ्तार पकड़ती है, लेकिन बाकी की खामियां साफ झलकती हैं।जसपिन्दर कौर निर्देशित 'दिल्लीवाली जालिम गर्लफ्रेंड' का उद्देश्य दिल्ली की पृष्ठभूमि में 'खोसला का घोंसला' जैसी हल्की-फुल्की और सटायर फिल्म बनाने का रहा होगा।लेखक मनु ऋषि चड्ढा ने कुछ किरदारों को लेकर यह कहानी रची है।उन्होंने ध्रुव को केंद्र में रखा।अनावश्यक तरीके से कुछ गाने जोड़ दिए जाते हैं।लेखक-निर्देशक इस गलतफहमी में रहते हैं कि दर्शकों का मनोरंजन हो रहा है, जबकि ऐसी फिल्मों में कुछ दृश्यों के बाद ही जी उचट जाता है।फिल्म सलीके की न हो तो फिर बांध नहीं पाती।लेखक-निर्देशक की ईमानदार कोशिश भी फिजूल हो जाती है।हाई स्कूल के दिनों में किशोर अपनी खास पहचान और स्टाइल के लिए अलग-अलग तरीके से बाल कटवाते हैं।इस भूमिका में जैकी श्राॅफ अनफिट लगते हैं।पंजाबी लहजे में बोलते हुए वे नकली लगते हैं।नवदीप सिंह और अनुष्का शर्मा की 'एनएच 10' पर सेंसर की कैंची चली है।कई गालियां, अपशब्द कट गए हैं और कुछ प्रभावपूर्ण दृश्यों को छोटा कर दिया गया है।इस कटाव से अवश्य ही 'एनएच 10' के प्रभाव में कमी आई होगी।'एनएच 10' हिंदी फिल्मों की मनोरंजन परंपरा की फिल्म नहीं है।यह सीधी चोट करती है।दर्शक सिहर और सहम जाते हैं।फिल्म में हिंसा है, लेकिन वह फिल्म की थीम के मुताबिक अनगढ़, जरूरी और हिंसक है।चूंकि इस घात-प्रतिघात में खल चरित्रों के साथ नायिका भी शामिल हो जाती है तो अनेक दर्शकों को वह अनावश्यक और अजीब लग सकता है।नायिका के नियंत्रण और आक्रमण को आम दर्शक स्वीकार नहीं कर पाता है।दरअसल, प्रतिशोध और प्रतिघात के दृश्यों के केंद्र में नायक(पुरुष) हो तो पुरुष दर्शक अनजाने ही खुश और संतुष्ट होते हैं।नवदीप सिंह और उनकी टीम ने फिल्म को धूसर रंग दिया है।इलाके की कठोर और नंगी सच्चाई को उभारने और जताने के लिए इस फिल्म के शिल्प में चमक नहीं रखी गई है।दिल्ली की रंगीनी और चमक गुड़गांव पार करने के साथ खत्म हो जाती है।पूरी फिल्म में हम असहज होने के बावजूद बंधे रहते हैं।हमें मीरा के पति के व्यवहार बेवकूफाना और गैरजरूरी लगता है, क्योंकि हम कहानियों और फिल्मों में भी मुश्किलों के लिए तैयार नहीं हैं।'एनएच 10' इंडिया और भारत की सच्चाई को कभी आमने-सामने तो कभी समानांतर खड़ी कर देती है।हो सकता है कि शहरी दर्शक ऐसी सच्चाईयों से अकुलाहट महसूस करें।आरंभ के कुछ दृश्यों के बाद ही हम मीरा के साथ हो जाते हैं।दर्शन कुमार ने अपने चरित्र को पूरी क्रूरता के साथ निभाया है।उन्हें संवाद कम मिले है, फिर भी अपनी मौजूदगी और अदायगी से वे प्रभावित करते हैं।मीरा के पति के रूप में भूपलम की भूमिका सीमित है।मामा और मां के किरदार में रवि झांकल और दीप्ति नवल उपयुक्त है।बिहारी दंपत्ति की छोटी सी भूमिका में आए दोनों अपरिचित कलाकार नैचुरल और रियल हैं।'एनएच 10' मुख्य रूप से अनुष्का शर्मा की फिल्म है।उन्होंने लेखक-निर्देशक से मिले मौके का भरपूर इस्तेमाल किया है।उन्होंने मीरा की मजबूरी और बहादुरी तक के आयामों को संजीदगी से निभाया है।बतौर निर्माता ऐसी फिल्म के लिए तैयार होने की उनकी पहल की भी तारीफ करनी चाहिए।उनके समर्थन में खड़ी कृषिका लु्ल्ला का योगदान भी सराहनीय है।बदमाशियां एक अपरिपक्व हास्यापद फिल्म है, जिसे देखते हुए आप अपना सिर पीटने लगेंगे कि हो क्या रहा है।यहां तक कि फिल्म देखने के बाद भी यह सवाल आपका पीछा नहीं छोड़ेगा कि यह फिल्म बनाई ही क्यों गई?इस फिल्म में बकवास दृश्यों को एक-दूसरे के साथ अजीबोगरीब तरीके से पिरो दिया गया है।यहां तक कि इस फिल्म के कलाकारों की एक्टिंग ऐसी है कि लगता है वे नशे में जरुरत से ज्यादा ऊर्जावान है और उनका उत्साह चिढ़ानेवाला है।इस फिल्म की स्क्रिप्ट को देखकर महसूस होता है कि कुछ दृश्यों में निर्देशक ने बेहतरीन काम किया है, लेकिन बाकी दृश्य इतने फूहड़ है कि सब पर पानी फिर गया है।ऐसा लगता है कि पहली बार निर्देशन में कदम रख रहे अमित खन्ना ने अपनी फिल्म में किसी उपन्यास की तरह दर्शकों को भौंचक्का रखने पर काफी जोर दिया है, लेकिन वह सुरुचिपूर्ण नहीं है।यहां भी उन्होंने कोरियाई फिल्म 'व्हाटएवर' की नकल करने की कोशिश की है।इंटरवल के बाद शारिब हाशमी की एक्टिंग से फिल्म थोड़ी रफ्तार पकड़ती है।लेकिन आगे जाकर वे अपनी घटिया एक्टिंग से फिल्म पर पानी फेर देते हैं।और हां, करण मेहता ने इस फिल्म में जो जासूस की भूमिका निभाई है, उन्होंने जरुर ठीक ठाक एक्टिंग की है।लेकिन उनकी मेहनत इस घटिया फिल्म में खो जाती है।इसलिए इस फिल्म से तो आप बच कर ही रहें।अगर आप दो घंटे के लिए एक शानदार अनुभव में खो जाना चाहते हैं तो 'दम लगा के हईशा' जरुर देखें।इस फिल्म में दिखाया गया है कि खूबसूरती वो नहीं होती जो हमें आंखों से नजर आती है।यह बहुत ही खूबसूरत फिल्म है जिसमें दिल को छू लेने वाली कहानी है।फिल्म के हर कलाकार ने उम्दा अभिनय किया है।फिल्म के गाने, संगीत, माहौल, डॉयलॉग सब कुछ कमाल का है।इन सबसे भी ज्यादा प्रभावशाली है फिल्म का निर्देशन।बड़ी ही खूबसूरती से फिल्म की कहानी आगे बढ़ती है और संध्या के व्यक्तित्व के छुपे पहलूओं को सामने लाती है।इस फिल्म की कहानी हरिद्वार और ऋषिकेश के घाटों के आसपास बुनी गई है।यह फिल्म हमें दिखाती है कि कोई फिल्म कितनी सादगी और खूबसूरती से बनाई जा सकती है।फिल्म के निर्देशक शरद कटारिया की सबसे बड़ी उपलब्धि यह है कि उन्होंने हरिद्वार और बनारस की संस्कृति के साथ ही वहां के लोगों की मानसिकता को भी बहुत ही अच्छी तरह पेश कर पाए।उन्होंने इस बात का भी ध्यान रखा है कि फिल्म की भाषा बिल्कुल वास्तविक लगे।साथ ही फिल्म में बेहद मनोरंजक तरीके से हास्य का तानाबाना भी बुना गया है।90 के दशक के संगीत और उस दौर के सबसे मशहूर गायक कुमार शानू को फिल्म के कई दृश्यों में याद किया गया है।नई अभिनेत्री भूमि पेडनेकर ने संध्या के किरदार में जान डाल दी है।शायद ही कोई और उनके जैसी खूबसूरती व सादगी से इस भूमिका को निभा पाता।इस फिल्म की कास्टिंग लाजबाव है जिसका श्रेय कास्टिंग डाइरेक्टर शानू शर्मा को जाता है।उनकी इस बात के लिए खासतौर से तारीफ की जानी चाहिए कि इस फिल्म में उन्होंने फिल्म इंडस्ट्री के सबसे प्रतिभाशाली कलाकारों का चयन किया।यकीनन यह बॉलीवुड की रोमांटिक कॉमेडी में अब तक की सबसे बेहतरीन फिल्म है।'दम लगा के हईशा' धीरे-धीरे आपके दिल में उतरती है और सिनेमा हॉल से निकलने के बाद भी आप फिल्म आपके मन में बसी होती है।इस फिल्म की सबसे खास बात यह है कि इस फिल्म देखने के बाद अाप यकीनन अपने जीवन में उनलोगों को महत्व देना शुरू कर देंगे जिनकी आप उपेक्षा करते रहते हैं।श्रीराम राघवन की 'बदलापुर' हिंदी फिल्मों के प्रचलित जोनर बदले की कहानी है।इस हिस्से में घटनाएं तेजी से घटती हैं।फिल्म की गति धीमी नहीं पड़ती।श्रीराम राघवन पहले ही फ्रेम से दर्शकों को सावधान की मुद्रा में बिठा देते हैं।अच्छी बात है कि टर्न और ट्विस्ट लगातार बनी रहती है।वरुण धवन अपेक्षाकृत नए एक्टर हैं।उनकी मेहनत जाहिर है।उन्होंने रघु के बदलते भावों को व्यक्त करने में अच्छी-खासी मेहनत की है।दूसरी तरफ नवाजुद्दीन सिद्दीकी की फितरत प्रभावित करती है।वरुण की मेहनत और नवाज की फितरत से 'बदलापुर' रोचक और रोमांचक हुई है।वरुण सधे अभिनेता नवाज के आगे टिके रहते हैं।नवाज हमारे समय के सिद्ध अभिनेता हैं।यह फिल्म वरुण और नवाज के अभिनय के लिए याद रखी जाएगी।फिल्म में महिला किरदारों को सीमित स्पेस में ही पर्याप्त महत्व दिया गया है।उन्हें अच्छी तरह गढ़ा गया है।पांचों महिला किरदारों ने अपनी भूमिकाओं को संजीदगी से निभाया है।प्रभावशाली दृश्य राधिका आप्टे और हुमा कुरैशी को मिले हैं।यों दिव्या दत्ता, प्रतिमा कण्णन और यामी गौतम लेश मात्र भी कम असरदार नहीं हैं।कुमुद मिश्रा की सहजता और स्वाभाविकता उल्लेखनीय है।श्रीराम राघवन ने बदले की रोमांचक फिल्म को नया ट्विस्ट दे दिया है।बहुत कम फिल्में ऐसी होती हैं,जो आरंंभ से अंत तक दर्शकों को बांध ही न पाएं।विक्रमजीत सिंह की 'रॉय' ऐसी ही फिल्म है।साधारण फिल्मों में भी कुछ दृश्य, गीत और सिक्वेंस मिल जाते हैं,जिसे दर्शकों का मन बहल जाता है।'रॉय' लगातार उलझती और उलझाती जाती है।हालांकि इसमें दो पॉपुलर हीरो हैं।रणबीर कपूर और अर्जुन रामपाल का आकर्षण भी काम नहीं आता।ऊपर से डबल रोल में आई जैक्लीन फर्नांडीस डबल बोर करती हैं।आयशा और टीया में बताने पर ही फर्क मालूम होता है या फिर रणबीर और अर्जुन के साथ होने पर पता चलता है कि वे दो हैं।हिंदी फिल्म इंडस्ट्री के बैकड्रॉप पर बनी 'रॉय' इंडस्ट्री की गॉसिप इमेज ही पेश करती है।'रॉय' की सबसे कमजोर कड़ी जैक्लीन फर्नांडीस हैं।उन्होंने नाच-गाने में भरपूर ऊर्जा दिखाई है।अभिनय से अभी वह कोसों दूर हैं।अर्जुन रामपाल और रणबीर कपूर समर्थ अभिनेता हैं।निर्देशक ने इस फिल्म में उनके सामर्थ्य का उपयोग गैरजरूरी समझा है।दोनों ने बेपरवाही के साथ काम किया है।अन्य दिक्कते भी हैं।अर्जुंन रामपाल की दाढ़ी चिपकाई हुई दिखती है।रॉय के रूप में रणबीर कपूर भी खोए-खोए से हैं।दोनों एक समय के बाद नीरस और अप्रभावी हो जाते हैं।फिल्म की थीम के हिसाब से सलेटी रंग चुना गया है, लेकिन वह अधिक काम नहीं आ पाता।निर्देशक और लेखक ने पटकथा पर अधिक मेहनत नहीं की है।कुछ नया करने और दिखाने के चक्कर में फिल्म फिसल गई है।फिल्म के गाने ठीक-ठाक हैं।उनकी लोकप्रियता से कुछ दर्शक भले ही आ जाएं।फिल्म में एक संवाद है कि जो बात समझ में नहीं आती, वह सुनाई भी नहीं पड़ती।उसी तर्ज में कहें तो जो दृश्य समझ में नहीं आते, वे दिखाई भी नहीं पड़ते।'षमिताभ' अनोखी व प्रयोगवादी किस्सागोई करने को मशहूर फिल्मकार आर. बाल्की की फिल्म है।'षमिताभ' की कहानी एक गूंगे शख्स की है, जो हिंदी फिल्म इंडस्ट्री का सुपरस्टार बन जाता है।'षमिताभ' बड़ी खूबसूरती से हिंदी फिल्मकारों व सितारों की लकीर के फकीर वाली सोच व कार्यप्रणाली पर करारा प्रहार कर जाती है।वह माइंडलेस मसाला फिल्मों पर तंज कसते हुए उन्हें आड़े हाथों लेती है।फिल्म में अमिताभ बच्चन के असल जिंदगी से जुड़े अनुभव भी हैं।वे अपनी दमदार संवाद अदायगी से बताते हैं कि 70 पार होने के बावजूद उनमें अब भी काफी ऊर्जा और उत्साह बाकी है।अब यह फिल्मकारों पर निर्भर करता है कि वे उनके किन शेड्स को उभार और बाहर निकाल पाने में सक्षम है।धनुष ने अपने किरदार से अमिताभ बच्चन की बुलंद आवाज और चेहरे पर हाव-भाव को ठीक-ठाक तौर पर कैरी किया है।अक्षरा हासन इस फिल्म से अपना डेब्यू कर रही हैं।उन्होंने असिस्टेंट डायरेक्टर यानी एडी की भूमिका का निर्वहन किया है।वे बड़ी स्वीट लगी हैं, लेकिन उन्हें अपनी अदाकारी पर अभी और काम करना होगा।फिल्म का निर्देशन असाधारण है।आर. बाल्की ने 156 मिनट लंबी फिल्म को बोझिल नहीं होने दिया है।उन्होंने परिस्थितियों का ताना-बाना बेहद रोचक और तार्किक बुना है।फिल्म में अभिनेत्री रेखा को सीन पर ला अमिताभ बच्चन की आवाज बोलने वाले शख्स को बेस्ट एक्टर दिलवाने का आइडिया अनोखा और खूबसूरत बन पड़ा है।स्वानंद किरकिरे ने अपनी प्रतिष्ठा के मुताबिक सीन को आगे बढ़ाने में मदद करने वाले गाने लिखे हैं।इलैयाराजा का संगीत कर्णप्रिय है।पीसी श्रीराम की सिनेमैटोग्राफी उम्दा है।विभु पुरी निर्देशित 'हवाईजादा' पीरियड फिल्म है।संक्षिप्त साक्ष्यों के आधार पर विभु पुरी ने शिवकर तलपड़े की कथा बुनी है।ऐसा कहा जाता है कि शिवकर तलपड़े ने राइट बंधुओं से आठ साल पहले मुंबई की चौपाटी में विश्व का पहला विमान उड़ाया था।अंग्रेजों के शासन में देश की इस प्रतिभा को ख्याति और पहचान नहीं मिल पाई थी।119 सालों के बाद विभु पुरी की फिल्म में इस 'हवाईजादा' की कथा कही गई है।बोलचाल, पहनावे और उपयोगी वस्तुओं के उपयोग में सावधानी नहीं बरती गई है।हां, सेट आकर्षक हैं, पर सब कुछ बहुत ही घना और भव्य है।ऐसे समय में जब स्पेस की अधिक दिक्कत नहीं थी, इस फिल्म को देखते हुए व्यक्ति और वस्तु में रगड़ सी प्रतीत होती है।अतीत की ऐसी कथाएं किसी भी देश के इतिहास के संरक्षण और वर्तमान के लिए बहुत जरूरी होती हैं, लेकिन उन्हें गहरे शोध और साक्ष्यों के आधार पर फिल्म की कहानी लिखी है।शिवकर तलपड़े और उनके सहयोगी चरित्र थोड़े नाटकीय और कृत्रिम लगते हैं।सनकी वैज्ञानिक शास्त्री का किरदार ऐसा ही लगता है।फिल्म में ही दिखाया गया है कि वेदों और ऐतिहासिक ग्रंथों के आधार पर शास्त्री ने वैमानिकी की पुस्तक तैयार की थी, फिर उस पुस्तक के आधार पर विमान बनाने और उड़ाने का श्रेय अकेले शिवकर तलपड़े को देना उचित नहीं लगता।विभु पुरी अपनी सोच और ईमानदारी से उन्नीसवीं सदी के अंतिम वर्षों का माहौल रचते हैं।इसमें उनके आर्ट डायरेक्टर अमित रे ने भरपूर सहयोग दिया है।उन्होंने पीरियड को वर्तमान संदर्भ दिया है, लेकिन उसकी वजह से तत्कालीन परिस्थितियों के चित्रण में फांक रह गई है।उन्नीसवीं सदी की मुंबई की बोली और माहौल रचने में भी फिल्म की टीम की मेहनत सराहनीय है।कलाकारों में आयुष्मान खुराना ने शिवकर तलपड़े की चंचलता और सनकी मिजाज को पकडऩे की अच्छी कोशिश की है।कहीं-कहीं वे किरदार से बाहर निकल जाते हैं।शास्त्री के रूप में मिथुन चक्रवर्ती कृत्रिम और बनावटी लगते हैं।पीरियड फिल्म में उनका उच्चारण और लहजा आड़े आ जाता है।पल्लवी शारदा कुशल नृत्यांगना हैं।उनके अभिनय के बारे में यही बात नहीं कही जा सकती।बाल कलाकार नमन जैन प्रभावित करते हैं।उनकी मासूमियत और संलग्नता प्रशंसनीय है।'हवाईजादा' में गीतों के अत्यधिक उपयोग से कथा की गति बाधित होती है।नायक के समाज प्रेम और प्रयोग का द्वंद्व चलता रहता है।शिमित अमीन की 'अब तक छप्पन' 2004 में आई थी।उस फिल्म में नाना पाटेकर ने साधु आगाशे की भूमिका निभाई थी।उन्होंने अभिनय में यथार्थ लाने की सफल कोशिश की।अभिनय का रियलिरूट तरीका अब सूक्ष्म और सरल हो गया है।नाना को अगली पीढ़ी के अभिनेताओं में इरफान खान, मनोज बाजपेयी और नवाजुद्दीन सिद्दीकी को देखने की जरूरत है।ये तीनों हिंदी सिनेमा में अभिनय के तीन भिन्न आयाम हैं।'अब तक छप्पन 2' में सिर्फ नाना ही नहीं बाकी सारे अभिनेता भी नाना जमाने की एक्टिंग कर रहे हैं।यहां तक की गुल पनाग भी इस प्रभाव से नहीं बच पाई हैं।फिल्म की घटनाओं का अनुमान पहले से हो जाता है।नाना के होने के बावजूद फिल्म निराश करती है।स्थितियां बदल चुकी हैं।मुंबई के माहौल में अंडरवर्ल्ड और एनकाउंटर अब सुर्खियों के शब्द नहीं हैं।फिल्मों के साथ समाज ने भी भ्रष्ट नेताओं को एक्सपोज किया है।भ्रष्टाचार के मामले में बड़े नेता, बिजनेश मैन और समाज के कथित सम्मानित व्यक्ति जेल की सजा काट रहे हैं।उनके खिलाफ मुकदमे चल रहे हैं।इस पृष्ठभूमि में आई 'अब तक छप्पन 2' अप्रासंगिक और बचकाना प्रयास लगती है।पटकथा और अभिनय में सामंजस्य नहीं है।दोनों का ढीलापन दो घंटे से छोटी फिल्म में भी ऊब पैदा करता है।मनीष गुप्ता की 'रहस्य' हत्या की गुत्थियों को सुलझाती फिल्म है, जिसमें कुछ कलाकारों ने बेहतरीन परफॉर्मेंस की हैं।उन कलाकारों की अदाकारी और लंबे समय तक हत्या का रहस्य बनाए रखने में कामयाब निर्देशक की सूझ-बूझ से फिल्म में रोचकता बनी रहती है।अगर पटकथा और चुस्त रहती तो यह फिल्म 'किसने की होगी हत्या' जोनर की सफल फिल्म होती।लंबे समय के बाद आशीष विद्यार्थी हिंदी सिनेमा के पर्दे पर आए हैं।समर्थ अभिनेता अपनी मौजूदगी के लिए संवादों का मोहताज नहीं होता।ऐसा लगता है कि फिल्म सीमित बजट में जल्दबाजी में बनाई गई है।दृश्यों की तारतम्यता अनेक जगहों पर टूटती है।कुछ दृश्यों के बाद उनमें दोहराव आने लगता है।भट्ट कैंप की 'खामोशियां' नए निर्देशक करण दारा ने निर्देशित की है।उन्हें दो नए कलाकार गुरमीत चौधरी और सपना पब्बी दिए गए हैं।उनके साथ अली फजल हैं।कहानी विक्रम भट्ट ने लिखी है और एक किरदार में वे स्वयं भी मौजूद हैं।ऐसा लगता है कि अभी तक भट्ट कैंप अपनी फिल्मों में जिन मसालों का इस्तेमाल करता रहा है, उनकी बची-खुची और मिस्क मात्रा करण को दे दी गई है।प्रस्तुति और स्वभाव में भट्ट कैंप की यह फिल्म उनकी पिछली फिल्मों से कमजोर है।इस बार भट्ट कैंप अपनी एक्सपेरिमेंट देने में चूक गया है।सस्पेंस, मर्डर, हॉरर, भूत-प्रेत, सेक्स, रोमांस और प्रेम जैसे सभी तत्वों के होने के बावजूद यह फिल्म प्रभावित नहीं करती।कारण स्पष्ट है कि लेखक-निर्देशक की विधा और प्रस्तुति के प्रति स्पष्ट नहीं है।कथा बढऩे के साथ छिटकती रहती है और आखिरकार बिखर जाती है।किरदारों में केवल कबीर (अली फजल) पर मेहनत की गई।मीरा (सपना पब्बी) और जयदेव (गुरमीत चौधरी) आधे-अधूरे रचे गए हैं।'खामोशियां' का लोकेशन सुंदर है।दक्षिण अफ्रीका में कश्मीर रच दिया गया है।फिल्म में गीतों के फिल्मांकन पर पूरा ध्यान दिया गया है।गीत-संगीत के चुनाव में भट्ट बंधु हमेशा सफल रहते हैं।उनकी फिल्मों के गीत लोकप्रिय होते हैं।'खामोशियां' में भी यही बात हुई है।फिल्म देखते हुए लगता है कि गानों के म्यूजिक वीडियो से एक लचर कथा को जोड़ा गया है।भूत, आत्मा, प्रेम ओर आकर्षण की 'खामोशियां' में तर्क खामोश ही रहते हैं।यह फिल्म प्रेम और विश्वास से अधिक अंधविश्वास पर टिकी हुई है।ऐसी फिल्मों में मंत्र, जाप और उपचार का मनगढ़ंत उपयोग किया जाता है।लेखक-निर्देशक तथ्यों और साक्ष्यों पर गौर नहीं करते।'खामोशियां' में ऐसी लापरवाहियों की अति हो गई है।कलाकारों में अली फजल अपनी सीमाओं में कबीर को निभाते हैं।उन्हें अपने अभिनय में प्रवाह पर ध्यान देना चाहिए।इस फिल्म के प्रचार में गुरमीत चौधरी के नाम का शोर मचाया गया, लेकिन फिल्म में उन्हें बहुत कम स्पेस और फुटेज मिला है।इनमें से भी आधे दृश्यों में वे अचेत लेटे रहते हैं।सपना पब्बी अपने किरदार मीरा की जरूरतों को पूरा नहीं कर पातीं।खामोशियां' का गीत-संगीत पॉपुलर रुचि का है।यों फिल्म की कथा से उसका अधिक तालमेल नहीं है।लंबे समय के बाद... जी हां, लंबे समय के बाद एक ऐसी फिल्म आई है, जो हिंदी फिल्मों के ढांचे में रहते हुए स्वस्थ मनोरंजन करती है।इसमें पर्याप्त मात्रा में रहस्य और रोमांच है।अच्छी बात है कि इसमें इन दिनों के प्रचलित मनोरंजक उपादानों का सहारा नहीं लिया गया है।'बेबी' अपने कथ्य और चित्रण से बांधे रखती है।निर्देशक ने दृश्यों का अपेक्षित गति दी है, जिससे उत्सुकता बनी रहती है।'बेबी' आतंकवाद की पृष्ठभूमि पर बनी फिल्म है।ऐसी फिल्मों में देशभक्ति के जोश में अंधराष्ट्रवाद का खतरा रहता है।नीरज पांडे ऐसी भूल नहीं करते।यह वैसे जांबाज अधिकारियों की कहानी है, जिनके लिए यह कार्य किसी कांफ्रेंस में शामिल होने की तरह है।फिल्म के नायक अजय (अक्षय कुमार) और उनकी पत्नी के बीच के संवादों में इस कांफ्रेंस का बार-बार जिक्र आता है।नीरज पांडे का उद्देश्य राजनीतिक और सामाजिक फिल्म बनाने का नहीं है, लेकिन विवेक और समझदारी हो तो संदर्भ और परिप्रेक्ष्य में ये तत्व आ जाते हैं।'बेबी' आतंकवाद पर बनी एक समझदार फिल्म है।एक-एक कर उनकी धड़-पकड़ से अजय और उसकी टीम मुख्य ठिकाने और सरगना तक पहुंचती है।नीरज पांडे ने मुख्य आतंकवादी तक पहुंचने की व्यूह रचना और घटनाक्रम में पर्याप्त उत्सुकता बनाए रखी है।क्लाइमेक्स के 30-40 मिनट में नीरज पांडे की पकड़ दिखती है।छोटे-छोटे दृश्यों से स्थितियां बनती हैं और उत्सुकता बढ़ती जाती है।नीरज पांडे का दृश्य विधान प्रेडिक्टेबल नहीं है।अनुमान से अलग किरदारों का व्यवहार चौंकाता है।क्लाइमेक्स दृश्यों में हल्का दोहराव आता है, जो अधिकांश दर्शकों के लिए हंसी का कारण हो सकता है।क्लाइमेक्स में अजय और शुक्ला (अनुपम खेर) की नोंक-झोंक तनाव ढीला कर राहत देती है।कह सकते हैं कि नीरज पांडे अपनी प्रस्तुति में परिपूर्णता के करीब पहुंच जाते हैं।किरदारों के गठन और कलाकारों के चयन में निर्देशक और कास्टिंग डायरेक्टर की सूझ-बूझ फिल्म को सही रूप देती है।विकी सदाना की कास्टिंग उल्लेखनीय है।छोटे-छोटे दृश्यों में भी समर्थ अभिनेताओं की मौजूदगी कथ्य गाढ़ा करती है।ड्रामा का घनत्व बढ़ाती है।अक्षय कुमार फिल्म की लीड भूमिका में जंचे हैं।एक्शन दृश्यों में उनकी गति और स्फूर्ति उल्लेखनीय है।'बेबी' का एक्शन धूलउड़ाऊ और कांचतोड़ू नहीं है, लेकिन वह पर्याप्त असर डालता है।एक दृश्य में प्रिया सूर्यवंशी (तापसी पन्नू) और वसीम (सुशांत सिंह) के बीच की भिड़ंत उल्लेखनीय है।हिंदी फिल्मों में महिला किरदारों को नाजुक दिखाने की परंपरा रही है।हां प्रिया भिड़ती है और नायक अजय के आने तक उसे सुला चुकी होती है।डैनी डैंजोग्पा, मधुरिमा तुली, मुरली शर्मा, सुशांत सिंह, जमील खान और अनेक अपिरिचित चेहरे अपने अभिनय से किरदारों को विशेष रंग देने के साथ विश्वसनीय बनाते हैं।नीरज पांडे की 'बेबी' आतंकवाद पर बनी एक समझदार फिल्म है।अतिरकों से बचती हुई यह पूरी ईमानदारी से एक्शन और ड्रामा के साथ थ्रिल पैदा करती है।'बेबी' दर्शनीय है।अभिषेक डोगरा और उमाशंकर सिंह की लिखी कहानी पर अभिषेक डोगरा निर्देशित 'डॉली की डोली' ऊपरी तौर पर एक लुटेरी दुल्हन की कहानी लगती है, लेकिन लेखक-निर्देशक के संकेतों पर गौर करें तो यह परतदार कहानी है।लेखक और निर्देशक उनके विस्तार में नहीं गए हैं।उनका उद्देश्य हल्का-फुल्का मनोरंजन करना रहा है।वे अपने ध्येय में सफल रहे हैं, क्योंकि सोनम कपूर के नेतृत्व में कलाकारों की टीम इस प्रहसन से संतुष्ट करती है।लेखक-निर्देशक आदर्श और उपदेश के भार से नहीं दबे हैं।डॉली की डोली' पूरी तरह से सोनम कपूर की फिल्म है।'खूबसूरत' के बाद एक बार फिर सोनम ने साबित किया है कि अगर ढंग की स्क्रिप्ट और किरदार मिले तो वह अपनी सीमाओं के बावजूद फिल्म को रोचक बना सकती हैं।सोनम कपूर के हास्य में एक शालीनता है।वह हंसी-मजाक के दृश्यों में भाव-मुद्राओं या संवादों से फूहड़ नहीं होतीं।निश्चित ही लेखक-निर्देशक की मदद से वह ऐसा कर पाती हैं।'डॉली की डोली' के मुश्किल दृश्यों में उनका संयम और आत्मविश्वास दिखता है।अन्य कलाकारों में राजकुमार राव ने गन्ना किसान सोनू सहरावत की भूमिका में अभिभूत किया है।हरियाणवी किरदार को उन्होंने भाषा, संवाद अदायगी और अपने हाव-भाव से जीवंत कर दिया है।नए-नए अमीर बने हरियाणवी किसान की ठस को बहुत खूबसूरती से वे आत्मसात करते हैं।मनोज की भूमिका में वरुण शर्मा भी प्रभावित करते हैं।उनका जोर हंसाने पर रहा है, इसलिए कई बार वह जबरन प्रतीत होता है।सहयोगी कलाकारों में मोहम्मद जीशान अयूब और मनोज जोशी स्वाभाविक हैं।दादी की भूमिका निभा रही प्रौढ़ अभिनेत्री याद रह जाती हैं।पुलकित सम्राट के अभिनय में सलमान खान की छाया खटकती है, हालांकि उन्होंने अपने अंदाज और अदायगी पर मेहनत की है।'डॉली की डोली' में कथ्य की नवीनता नहीं है, लेकिन परिचित कथ्य को ही अभिषेक डोगरा और उमाशंकर सिंह ने रोचक तरीके से पेश किया है।छोटे-छोटे दृश्यों के जोड़ से गति बनी रहती है, जिन्हें संवादों की पींग मिलती रहती है।लेखक-निर्देशक ने अपना काम जिस ईमानदारी और ध्येय से किया है, उसे सही तरीके से तकनीकी टीम और कलाकारों ने पर्दे पर उतारा है।कलाकारों की संवाद अदायगी में उच्चारण की स्पष्टता गौरतलब है।फिल्में में कथ्य और विषय-वस्तु के तौर पर कोई नयापन नहीं है।फिर भी निर्देशक अमित रवींद्रनाथ शर्मा की प्रस्तुति रोचक है।नए कलाकारों की वजह से उत्सुकता बनी रहती है।यों लगता है कि निर्माता की तरफ से निर्देशक को स्पष्ट निर्देश है कि उन्हें एक मेकविलीब मसालेदार फिल्म में अर्जुन कपूर को फिट करना है।अमित इस निर्देश और जिम्मेदारी को बखूबी निभाते हैं।वे अर्जुन को नाचते-गातेे, मस्ती करते, जोखिम उठाते, निडर भाव से विलेन से टकराते और नायिका के साथ प्रेम करते दिखाते हैं।माना जाता है कि किसी हीरो को अगर दर्शक इन अदाओं में पसंद कर लेते हैं तो वह पॉपुलर हो जाता है।यह दर्शकों को भरपूर आनंद देगी।'तेवर' में निर्देशक अमित रवींद्रनाथ शर्मा ने अर्जुन कपूर और सोनाक्षी सिन्हा को पारंपरिक मसाला फिल्म के ढांचे में ही कुछ नया कर दिखाने के अवसर दिए हैं।अर्जुन कपूर भरोसेमंद एक्टर-स्टार के तौर पर उभरते हैं।उन्होंने फिल्म में खुद का सलमान खान का फैन बताया है।'तेवर' में वे वास्तव में सलमान खान के फंस के बीच अपनी पैठ बनाने की सफल कोशिश करते हैं।सच कहें तो मनोज बाजपेयी की मौजूदगी ने फिल्म को नया आयाम दे दिया है।वे अपने अंदाज से फिल्म को घिसे-पिटे माहौल से बाहर निकाल लाते हैं।'तेवर' में देसी टच है।पिछले दिनों साउथ की रीमेक के तौर पर बनी अन्य फिल्मों से यह इसी कारण भिन्न प्रभाव डालती है।कहानी उत्तर भारत की लगती है।इसमें थिएटर के ही चार से अधिक कलाकार है।उनके सान्निध्य में अर्जुन कपूर और सोनाक्षी सिन्हा की बोली भी निखर गई है।'तेवर' में सुब्रत दत्ता पर नजर टिकती है।वे दी गई भूमिका में प्रभावित करते हैं।महेन्द्र मेवाती भी छोटी भूमिका में असरदार हैं।इसी प्रकार अनुभवी राज बब्बर अपनी भूमिका में जंचते हैं।इस बार तो वे अपनी जमीन के किरदार में थे।फिल्म के गीत-संगीत में ब्रज की शैली और संस्कार की ध्वनियों की कमी खलती है।कुछ गीत तो असंगत और अनावश्यक हैं।और अंत में, 'तेवर' हिंदी सिनेमा की उस शैली की फिल्म है, जिसमें गाल पर गुलाल लगा देने से पहचान छिप जाती है।इसके बावजूद अमित शर्मा की बारीकी ध्यान खींचती है।फिल्म 'अग्ली' के इस शीर्षक गीत को चैतन्य की भूमिका निभा रहे एक्टर विनीत कुमार सिंह ने लिखा है।फिल्म निर्माण और अपने किरदार को जीने की प्रक्रिया में कई बार कलाकार फिल्म के सार से प्रभावित और डिस्टर्ब होते हैं, लेकिन उनमें से कुछ ही भूमिका निभाने की उधेड़बुन को यों प्रकट कर पाते हैं।दरअसल, इस गीत के बोल में अनुराग कश्यप की फिल्म का सार है।फिल्म के थीम को गीतकार गौरव सोलंकी ने भी अपने गीतों में सटीक अभिव्यक्ति दी है।'अग्ली' की कुरूपता समझने के लिए इन गीतों को फिल्म देखने के पहले या बाद में सुन लें तो पूरा नजरिया और संदर्भ मिल जाएगा।निश्चित ही 'अग्ली' अनुराग कश्यप की अलहदा फिल्म है।यहां वे चित्रण, विवरण और प्रस्तुति में मुखर हैं।वे बेलाग तरीके से हमारे समय कसैले अनुभवों को स्थितियों और घटनाओं की तरह पेश करते हैं।उनके प्रोडक्शन डिजाइनर और कैमरामैन ने रंग और परिवेश से फिल्म के कथ्य को गढ़ा और प्रभावशाली बना दिया है।कलाकारों के चयन और और उनके अभिनय में अनुराग कश्यप ने हिंदी फिल्मों की परिपाटी का पालन नहीं किया है।यथार्थ की जमीन पर खड़े किरदारों का सभी कलाकारों ने मजबूती से पेश किया है।राहुल भट्ट, तेजस्विनी कोल्हापुरी और रोनित रॉय ने प्रमुख किरदारों के तनाव और उलझन को समुचित मात्रा में आत्मसात और प्रस्तुत किया है।छोटी भूमिका में सिद्धांत कपूर ध्यान खींचते हैं।इस फिल्म की उपलब्धि हैं विनीत कुमार सिंह और गिरीश कुलकर्णी।अपने किरदार से विनीत का एकात्मता का नतीजा है फिल्म का टाइटल गीत।गिरीश कुलकर्णी अपनी निर्दोष सादगी से इंस्पेकटर जाधव को असली रंग देते हैं।'पीके' आज के समय की जरूरी फिल्म है।राजकुमार हिरानी और अभिजात जोशी का संदेश स्पष्ट है कि अलग-अलग भगवान के मैनेजर बने स्वामी, बाबा, गुरु, मौलवी और पादरी वास्तव में डर का आतंक फैला कर अपना उल्लू सीधा कर रहे हैं।राजकुमार हिरानी और अभिजात जोशी की कथा-पटकथा सामाजिक विसंगति और कुरीति की गहराइयों में उतर कर विश्लेषण और विमर्श नहीं करती।वह सतह पर तैरते पाखंड को ही अपना निशाना बनाती है।'पीके' एक धर्महीन समाज की वकालत करती है,लेकिन वह ईश्वर की अदृश्य सत्ता से इंकार नहीं करती।फिल्म यहीं अपने विचारों में फिसल जाती है।वैज्ञानिक सोच और आचार-व्यवहार के समर्थक किसी भी रूप में ईश्वर की सत्ता स्वीकार करेंगे तो कालांतर में फिर से विभिन्न समूहों के धर्म और मत पैदा होंगे।वैचारिक स्तर पर इस कमी के बावजूद 'पीके' मनोरंजक तरीके से कुछ फौरी और जरूरी बातें करती है।भेद और मतभेद के मुद्दे उठाती है।उनके समाधान की कोशिश भी करती है।राजकुमार हिरानी और अभिजात जोशी ने खूबसूरती से पीके की दुनिया रची है, जिसमें भैंरो और जग्गू (जगत जननी) जैसे किरदार हैं।नयापन उनके किरदार पीके में है, जो 'कोई मिल गया' में जादू के रूप में आ चुका है।'पीके' की विचित्रता ही मौलिकता है।पटकथा अनेक स्थानों पर कमजोर पड़ती है।कहीं उसकी क्षिप्र गति तो कहीं उसकी तीव्र गति से मूल कथा को झटके लगते हैं।सरफराज और जग्गू के बीच प्रेम की बेल तेजी से फैलती है, फिर सरफराज परिदृश्य से गायब हो जाते हैं।यह किरदार हमें प्रभावित करता है।ऐसे किरदारों की खासियत है कि वे दिल को छूते हैं।फिल्म के अंतिम दृश्य में सहयात्री के रूप में आए रणबीर कपूर भी उतने ही जंचते हैं।तात्पर्य यह कि हिरानी और जोशी की काबिलियत है कि पीके में आमिर खान की प्रतिभा निखरती है।जग्गू की भूमिका में अनुष्का निराश नहीं करतीं।वह सौंपी गई भूमिका निभाकर ले जाती हैं।सरफराज की छोटी भूमिका में आए सुशांत सिंह राजपूत में आकर्षण है।फिल्म का गीत-संगीत थोड़ा कमजोर है।इस बार स्वानंद किरकिरे और शांतनु मोइत्रा जादू नहीं जगा पाए हैं।अन्य गीतकारों में अमिताभ वर्मा और मनोज मुंतजिर भी खास प्रभावित नहीं करते।पीके पर फिल्माए गाने अतिरंजित और अनावश्यक हैं।ईश्वर की खोज का गाने से अधिक प्रभावपूर्ण उसके बाद का स्वगत संवाद है।अपने कथ्य और संदर्भ के कारण महत्वपूर्ण 'भोपाल : ए प्रेयर फॉर रेन' संगत और वस्तुनिष्ठ दृष्टिकोण के साथ भोपाल गैस ट्रैजेडी का चित्रण करती तो प्रासंगिक और जरूरी फिल्म हो जाती।सन् 1984 में हुई भोपाल की गैस ट्रैजेडी पर बनी यह फिल्म 20वीं सदी के जानलेवा हादसे की वजहों और प्रभाव को समेट नहीं पाती।रवि कुमार इसे उस भयानक हादसे की साधारण कहानी बना देते हैं।प्रभु देवा ने फिल्म 'वांटेड' से हिंदी फिल्मों में कदम रखा, तभी टोक देना चाहिए था।वे रीमेक बना रहे हों या कथित ऑरिजिनल कहानी चुन रहे हों।उनकी फिल्में एक निश्चित फॉर्मूले पर ही चलती हैं।उनकी फिल्मों में एक्शन, वायलेंस, डांस, रोमांस... इन चार तत्वों का अनुपात और क्रम बदलता रहता है।कथानक पटकथा और संवाद जैसी चीजें तो भूल ही जाएं।प्रभु देवा शब्दों से ज्यादा दृश्यों में यकीन करते हैं।उनकी फिल्मों में स्क्रिप्ट राइटर से बड़ा योगदान कैमरामैन, साउंड रिकॉर्डिस्ट, कोरियोग्राफर, एक्शन डायरेक्टर और हीरो का होता है।'एक्शन जैक्सन' जैसी फिल्में देखते समय अजय देवगन सरीखे कद्दावर और लोकप्रिय अभिनेता की बेचारगी का एहसास होता है।'जख्म', 'तक्षक', 'अपहरण' और 'भगत सिंह' जैसी फिल्मों को थोड़ी देर के लिए भूल भी जाएं तो इस अभिनेता ने कमर्शियल फिल्मों के रेगुलर हीरो के रूप में अपनी आंखों से किरदारों का दर्द बयान किया है।मनोरंजक फिल्में दी हैं।उम्र बढऩे के साथ लोकप्रियता और कामयाबी बरकरार रखने के लिए अजय देवगन ने अपनी सोच-समझ को ताक पर रख दिया है।'एक्शन जैक्सन' उनके प्रशंसकों के लिए भी मनभंजक फिल्म है।प्रभु देवा और अजय देवगन की 'एक्शन जैक्सन' उनके प्रशंसकों को भी निराश करेगी।मनोरंजन का कोई तुक और आधार तो होना चाहिए।और फिर ऐसी क्रूर एवं हिंसक फिल्म को यू/ए सर्टिफिकेट देने का क्या तर्क हो सकता है।सस्पेंस, थ्रिलर, रोमांस और सेक्स को मसालों की तरह इस्तेमाल करती 'जिद' एक जर्मन फिल्म की रीमेक है।जेम्स क्रिस्प की 'द गुड नेबर' पर आधारित यह फिल्म हिंदी में सायकोलॉजिकल थ्रिलर के तौर पर आरंभ हुई थी, जो रिलीज होते-होते ऐरोटिक थ्रिलर बन गई।हली फिल्म के लिहाज से दोनों ने बेहतरीन प्रदर्शन किया है।करण में एक ठहराव है।मनारा इस फिल्म में अनगढ़ लगी हैं।कुछ दृश्यों में वे संलग्न दिखती हैं तो कुछ दृश्यों में वह मिसफिट हो जाती हैं।श्रद्धा दास भी अपेक्षाकृत नई अभिनेत्री हैं।इन तीनों की वजह से फिल्म में ताजगी है।वह ताजगी अगर कथ्य में भी उतर पाती तो फिल्म अधिक प्रभावशाली हो जाती।लेखक-निर्देशक ने सस्पेंस रचा है।फिल्म के गीत-संगीत में मधुरता और शब्दों की भावुकता है।गीतकार शकील आजमी और तोषी-शारिब की संगत प्रभावशाली है।'जेड प्लस' कंटेंट प्रधान फिल्म है।मौलिक और इनोवेटिव कहानियों की कंगाली के मौजूदा दौर में 'जेड प्लस' फिल्मकारों और दर्शक दोनों के लिए उम्मीद और प्रेरणा की किरण है।यह रामकुमार सिंह की कहानी पर आधारित और डॉ. चंद्रप्रकाश द्विवेद्वी निर्देशित राजनीति पर तंज कसती आला दर्जे की मौलिक सटायर फिल्म है।यह सिस्टम, नौकरशाही और आम आदमी के संबंध-समीकरण की गूढ़ पड़ताल करती है।फिल्म का एकमात्र कमजोर पक्ष उसका असरहीन गीत-संगीत है।सुखविंदर सिंह और नायब का संगीत मौजूदा कालखंड के मिजाज को छूने में नाकाम रही है।फिल्म की एडिंटिंग और कसी हुई हो सकती थी।कथानक में कोई नायक नहीं है।एक समूह ही इसका नायक है, लेकिन उस समूह के विभिन्न चरित्रों को गढऩे में अधिक मेहनत नहीं की गई है।यही वजह है कि इमरान हाशमी, कंगना रनौत और रणदीप हुड्डा जैसे समर्थ कलाकार भी कोई प्रभाव नहीं छोड़ पाते।इमरान हाशमी और कंगना के प्रेम प्रसंग पर भी लेखक-निर्देशक ने अधिक ध्यान नहीं दिया है।इन दिनों हर तरह की फिल्मों में एक्टर की इमेज को संवादों और दृश्यों में डालने का चलन बढ़ा है।'बैड बॉय' और 'सीरियल किसर' के रूप में विख्यात इमरान हाशमी फिल्म के किरदार निखिल के साथ न्याय नहीं कर पाते।फिल्म का आइटम सॉन्ग पटकथा में चिप्पी की तरह है, जिसका फिल्मांकन प्रभावशाली नहीं है।श्रद्धा कपूर 'डांस बसंती' आइटम सॉन्ग में निराश करती हैं।फिल्म का गीत-संगीत प्रभावशाली नहीं है।हिंदी फिल्में अपने मसाले और फॉर्मूले के लिए मशहूर हैं।कहा और माना जाता है कि रियल लाइफ में जो नहीं हो सकता, वह सब हिंदी फिल्मों में हो सकता है।'हैप्पी एंडिंग' इन्हीं मसालों और फॉर्मूलों का मजाक उड़ाती हुई खत्म होती है।राज और डीके अभी तक थ्रिलर फिल्में निर्देशित करते रहे हैं।इस बार उन्होंने रोमांटिक कॉमेडी बनाने की कोशिश की है।संबंध भेद, विच्छेद और संवेद की यह फिल्म स्त्री-पुरुष रिश्तों में कथित आधुनिकता से आए असमंजस की कहानी लेकर चलती यह फिल्म हिंदी फिल्मों के घिसे-पिटे दृश्यों का ऊपरी तौर पर मजाक उड़ाती है, लेकिन वैसे ही दृश्यों में रमती है।'हैप्पी एंडिंग' में हिंदी फिल्मों का एक स्टार अरमान भी है, जो अपनी नई फिल्म के लिए नई कहानी चाहता है।कलाकारों में सैफ अली खान अपने एक्टिंग जोन में लौटे हैं।कंफ्यूज किरदारों को वे पर्दे पर अच्छी तरह उतारते हैं।इलियाना डिक्रूज ने अपने किरदार को संयम और शालीनता के साथ निभाया है।वह लगातार इम्प्रूव कर रही हैं।कल्कि कोचलिन अच्छी अभिनेत्री हैं, पर इस भूमिका में वह नहीं जंच पायी हैं।फिल्म के एक आकर्षण गोविंदा हैं, वे अपनी अदाओं से मुग्ध करते हैं।डायरेक्टर ने उन्हें कम नचाया होता तो उनका सही उपयोग हो जाता।फिल्म का मजेदार पक्ष है अंग्रेजी में उपन्यास लिख रहे और विदेश में बसे भारतीय लेखकों का हिंदी बोलना।हम सभी जानते और शिकायत करते हैं कि हिंदी फिल्मों के कलाकार और तकनीशियन भले ही हिंदी में फिल्में बनाते हों, लेकिन उनके संपर्क और व्यवहार की भाषा अंग्रेजी है।यहां उनका लेखन, प्रकाशन और समाज अंग्रेजी का है, लेकिन वे हिंदी बोलते हैं और हिंदी में गाने गाते हैं।लेखक-निर्देशक को पता होना चाहिए कि ऐसी विसंगति के साथ रची गई कहानी दर्शकों से कनेक्ट नहीं करती।अगर ये किरदार मुंबई या दिल्ली के होते तो कहानी विश्वसनीय लगती।फराह खान और शाह रुख खान की जोड़ी की तीसरी फिल्म 'हैप्पी न्यू ईयर' आकर्षक पैकेजिंग का सफल नमूना है।पिता के साथ हुए अन्याय के बदले की कहानी में राष्ट्रप्रेम का तडका है।नाच-गाने हैं।शाहरुख की जानी-पहचानी अदाएं हैं।साथ में दीपिका पादुकोण, अभिषेक बच्‍चन, सोनू सूद, बोमन ईरानी और विवान शाह भी हैं।सभी मिलकर थोड़ी पूंजी से मनोरंजन की बड़ी दुकान सजाते हैं।इस दुकान में सामान से ज्‍यादा सजावट है।एक समय के बाद दर्शकों के धैर्य की परीक्षा होने लगती है।कला में यथास्थिति बनाए रखने के हिमायती दरअसल फिल्म को एक व्यवसाय के रूप में ही देखते हैं।'हैप्पी न्यू ईयर' का वितान व्यावसायिक उद्देश्य से ही रचा गया है।अफसोस है कि इस बार फराह खान इमोशन और ड्रामा के मामले में भी कमजोर रही है।उन्होंने फिल्म की पटकथा में इसी संभावनाओं को नजरअंदाज कर दिया है।किरदारों की बात करें तो उन्हें भी पूरे ध्यान से नहीं रचा गया है।चार्ली के बदले की यह कहानी आठवें-नौवें दशक की फिल्मों का दोहराव मात्र है, जो तकनीक और वीएफएक्स से अधिक रंगीन, चमकदार और आकर्षक हो गया है।कलाकारों में शाह रुख खान ऐसी अदाकारी अनेक फिल्मों में कर चुके हैं।वास्तव में यह फिल्म उनकी क्षमताओं का दुरुपयोग है।फराह खान ने अन्य कलाकारों की प्रतिभाओं की भी फिजूलखर्ची की है।दीपिका पादुकोण ने मोहिनी के किरदार में चार-छह मराठी शब्दों से लहजा बदलने की व्यर्थ कोशिश की है।बाद में डायरेक्टर और एक्टर दोनों लहजा भूल जाते हैं।अभिषेक बच्‍चन डबल रोल में हैं।उन्होंने फिल्म में पूरी मस्ती की है।सोनू सूद धीरे-धीरे बलिष्ठ देह दिखाने के आयटम बनते जा रहे हैं।बोमन अपने लहजे से पारसी किरदार में जंचते हैं।विवान शाह साधारण हैं।'हैप्पी न्यू इयर' निश्चित ही आकर्षक, भव्य और रंगीन है।फिल्म अपनी संरचना से बांधे रखती है।गीत-संगीत प्रभावशाली नहीं है।फराह खान खुद कोरियोग्राफर रही हैं।फिर भी 'हैप्पी न्यू ईयर' के डांस सीक्वेंस प्रभावित नहीं करते।दीपिका पादुकोण की नृत्य प्रतिभा की झलक भर मिल पाती है।फराह खान और शाह रुख खान की पिछली दोनों फिल्में 'मैं हूं ना' और 'ओम शांति ओम' से कमजोर फिल्म है 'हैप्पी न्यू ईयर'।देश-दुनिया के आर्थिक विकास के इस दौर में स्पष्ट दिखाई दे रहा है कि बहुराष्ट्रीय कंपनियां स्थानीय उद्यमियों के व्यापार को निगलने के साथ नष्ट कर रही हैं।इस व्यापक कथा की एक उपकथा 'सोनाली केबल' में है।सोनाली का किरदार निभा रही रिया चक्रवर्ती मराठी युवती की भूमिका में मिसफिट लगती हैं।हालांकि भाषा और लहजे में मराठीपन लाने और डालने की कोशिश की गई है।स्मिता जयकर और स्वानंद किरकिरे ही अपने मराठी चरित्रों के साथ न्याय कर पाते हैं।अनुपम खेर के अभिनय का खास अंदाज यहां दोहराव पैदा करता है।उनका कैरेक्टर कैरीकेचर बन गया है।निर्देशक चारूदत्त आचार्य ने इंटरनेशनल मुद्दे को स्थानीय स्तर पर दिखाने की सराहनीय कोशिश की है।इस कोशिश में चरित्र और स्थितियों की वास्तविकता पर ध्यान देना जरूरी था।इसके अभाव में फिल्म प्रभावहीन हो जाती है।ऐसी फिल्मों में प्रेम कहानी डालने की अनिवार्यता नहीं रहनी चाहिए।इससे कथ्य और अभिव्यक्ति में व्यवधान आता है।फिल्म के कहानीकार राहिल काजी और निर्देशक रवींद्र गौतम भी अपने मकसद में सफल हुए हैं।फिल्म की यूएसपी उसका इमोशनल कार्ड है।वह कई मौकों पर दर्शकों के दिल को छूती है।वह साथ ही मुंबई शहर की जुझारू और लोगों की सहयोगी प्रवृत्ति भी दिखाती है।राहिल काजी ने दिलचस्प कथा रची है, जो इशारों-इशारों में नेताओं व मीडिया बिरादरी के स्याह पक्ष को पेश करती है।नेहा धूपिया संघर्षरत अभिनेत्री की भूमिका में हैं।उनका नाम जयप्रभा है।फिल्म के हर सीन एक-दूसरे से जुड़े हुए हैं।वे तेज गति और रोचक तरीके से भ्रष्टाचार और ईमानदारी के अंतद्र्वंद्व को पेश करती है।अनुपम खेर ने जानदार परफॉर्मेंस दी है।पुरुषोत्तम जोशी के अवतार में बेबस मगर अपने सिद्धांतों पर अडिग रहने वाले शख्स की भूमिका को उन्होंने जीवंत बना दिया है।दिव्येंदु शर्मा का कॉमिक अवतार लोगों ने अब तक देखा है, मगर यहां उनका विद्रोही रूप असर छोड़ता है।फिल्म की हीरोइन अदिति शर्मा भी अपने किरदार तान्या और राजेश शर्मा भ्रष्ट सीएम के रोल के संग न्याय करती हैं।फिल्म का संगीत भी निराश नहीं करता।990 में कश्मीर में आम्र्ड फोर्सेज स्पेशल पॉवर एक्ट के लागू होने के बाद सेना के दमन और नियंत्रण से वहां सामाजिक और राजनीतिक स्थिति बेकाबू हो गई थी।उसमें शामिल गजाला, हैदर, खुर्रम, हिलाल और अर्शिया की जिंदगी लहुलूहान हो रही थी और सफेद बर्फ पर बिखरे लाल छीटों की चीख गूंज रही थी।विशाल भारद्वाज निस्संदेह अपनी पीढ़ी के समर्थ और संवेदनशील फिल्मकार हैं।बाजार और फैशन के दवाब से परे जाकर वे क्रिएटिव कट्टरता के साथ फिल्में बनाते हैं।उनकी फिल्मों में भावना और संवेदना का घनत्व ज्यादा रहता है।अच्छी बात है कि उनकी फिल्मों की अनेक व्याख्याएं हो सकती हैं।विशाल भारद्वाज 'हैदर' में भी सरल नहीं हैं।उन्होंने शेक्सपियर के 'हैमलेट' से प्रेरित 'हैदर' को और परतदार एवं जटिल बना दिया है।'हैदर' में सभी कलाकार अपने किरदारों को प्रभावशाली तरीके से जीने की मेहनत करते हैं।इनमें गजाला बनी तब्बू और खुर्रम बने केके मेनन अपने प्रयासों में सफल रहते हैं।हालांकि दोनों अपनी मुग्धकारी प्रतिभाएं अनेक फिल्मों में साबित कर चुके हैं, लेकिन इस फिल्म में विशाल के निर्देशन में उन्हें फिर से निखरते देखना अच्छा लगता है।शाहिद कपूर ने हैदर के बाहरी रूप को अच्छी तरह अंगीकार किया है।वे किरदार के आंतरिक द्वेष और प्रतिशोध को सही अनुपात में आत्मसात नहीं कर सके हैं।श्रद्धा कपूर अदायगी और संवाद अदायगी दोनों में विफल रही हैं।उनका खूबसूरत चेहरा भावों के अनुरूप नहीं बदलता।ललित परिमू, आशीष विद्यार्थी जैसे सहयोगी किरदारों की वेशभूषा पर ध्यान नहीं दिया गया है।इरफान सिद्धहस्त अभिनेता हैं।उनकी मौजूदगी ही काफी लगती है।यहां वे रूहदार को तरजीह देते नहीं दिखाई पड़ते।'हैदर' की खोज है नरेंद्र झा।हैदर के पिता के रूप में उन्होंने शानदार परफारमेंस दी है।'हैदर' है तो 1995 के कश्मीर की पृष्ठभूमि पर, लेकिन फिल्म में उस साल की राजनीतिक घटनाओं का कोई रेफरेंस नहीं है।विशाल भारद्वाज की फिल्मों में लतीफे और मजाकिया किरदार भी रहते हैं।इस फिल्म में अभिनेता सलमान खान के प्रतिरूप बने दोनों सलमान और लतीफों पर हंसी तो आती है, मगर यह हंसी फिल्म के अभिप्राय को कमजोर करती है।आनंद कुमार की फिल्म 'देसी कट्टे' में अनेक विषयों को एक ही कहानी में पिरोने की असफल कोशिश की गई है।यह फिल्म दो दोस्तों की कहानी है, जो एक साथ गैंगवॉर, अपराध, राजनीति का दुष्चक्र, खेल के प्रति जागरूकता, समाज में बढ़ रहे अपराधीकरण आदि विषयों को टटोलने का प्रयास करती है।नतीजतन यह फिल्म किसी भी विषय को ढंग से पेश नहीं कर पाती।इसमें कलाकारों की भीड़ है।भीड़ इसलिए कि उन किरदारों को लेखक ने ठोस और निजी पहचान नहीं दी है।यही कारण है कि आशुतोष राणा, अखिलेंद्र मिश्रा, सुनील शेट्टी आदि के होने के बावजूद फिल्म बांध नहीं पाती।'देसी कट्टे' निहायत कमजोर फिल्म है।अफसोस की बात है कि मिले अवसर का सही उपयोग न होने पर भविष्य की अनेक संभावनाओं का दम घुट जाता है।नई कोशिशों पर रोक लग जाती है।यह फिल्म मनोरंजन थोड़ा कम करती हैअगर हबीब फैजल की 'दावत-ए-इश्क में कुछ व्यंजनों का जिक्र भी करते तो फिल्म और जायकेदार हो जाती।हिंदी में बनी यह पहली ऐसी फिल्म है,जिसमें नॉनवेज व्यंजनों का खुलेआम उल्लेख होता है।इस लिहाज से यह फूड फिल्म कही जा सकती है।मनोरंजन की इस दावत में इश्क का तडक़ा लगाया गया है।हैदराबाद और लखनऊ की भाषा और परिवेश पर मेहनत की गई है।हैदराबादी लहजे पर ज्‍यादा मेहनत की गई है।लखनवी अंदाज पर अधिक तवज्‍जो नहीं है।फिल्म का शीर्षक थीम के मुताबिक जायकेदार नहीं है।'दावत-ए-इश्क को गाने में लाने के लिए कौसर मुनीर को भी मेहनत करनी पड़ी है।फिल्म के गीत कथ्य के साथ संगति नहीं बिठा पाते।कौसर मुनीर गीतों में अर्थ लाने के लिए सहजता और स्वाभाविकता खो देती हैं।होली गीत में कैसे हैदराबाद की गुलरेज अचानक लखनवी लब्जों का इस्तेमाल करने लगती है।तार्र्किकता तो गीतों की तरह अनेक दृश्यों में भी नहीं है।यह फिल्म स्पष्ट शब्दों में दहेज का सवाल उठाती है और धारा 498ए का उल्लेख करती है।इसके लिए हबीब फैजल अवश्य धन्यवाद के पात्र हैं।शशांक घोष की 'खूबसूरत' की तुलना अगर हृषिकेष मुखर्जी की 'खूबसूरत' से करने के इरादे से सोनम कपूर की यह फिल्म देखेंगे तो निराशा और असंतुष्टि होगी।यह फिल्म पुरानी फिल्म के मूल तत्व को लेकर नए सिरे से कथा रचती है।एक अनुशासित और कठोर माहौल के परिवार में चुलबुली लड़की आती है और वह अपने उन्मुक्त नैसर्गिक गुणों से व्यवस्था बदल देती है।निर्देशक शशांक घोष और उनके लेखक ने मूल फिल्म के समकक्ष पहुंचने की भूल नहीं की है।उन्होंने नए परिवेश में नए किरदारों को रखा है।'खूबसूरत' सामंती व्यवहार और आधुनिक सोच-समझ के द्वंद्व को रोचक तरीके से पर्दे पर ले आती है।मिली चक्रवर्ती की उन्मुक्तता को पर्दे पर जीवंत करने में सोनम कपूर की स्वाभाविकता दिखती है।ऐसा लगता है कि उन्हें खास मेहनत नहीं करनी पड़ी हैं, जबकि मिली के मिजाज को अंत तक निभा ले जाने में श्रम लगा होगा।सोनम कपूर ने मिली के स्वभाव को अपने हाव-भाव और अभिनय से रोचक बना दिया है।रानी साहिबा की भूमिका में रत्ना पाठक शाह की पकड़ और अकड़ किरदार के अनुकूल है।विक्रम सिंह राठौड़ की भूमिका में पाकिस्तानी अभिनेता फवाद खान अपनी प्रतिभा से मुग्ध करते हैं।न्होंने अभिनय में संयम और शिष्टता का परिचय दिया है।राजा साहब की भूमिका में अमीर राजा हुसैन जंचे हैं।रामसेवक के छोटे किरदार में अशोक बांठिया भी नोटिस होते हैं।हां, फिल्म में हिंदी शब्दों के प्रति बरती गई लापरवाही अखरती है।सूर्यगढ़ को सूर्यगड़ और संभलगढ़ को समभलगढ़ लिखना और दिसंबर को डिसेंबर बोलना सही नहीं लगता।यह हिंदी की मौलिक फिल्म नहीं है।होमी अदजानिया निर्देशित फाइंडिंग फैनी मूल रूप से इंग्लिश फिल्म है।हालांकि यह हॉलीवुड की इंग्लिश फिल्म से अलग है, क्योंकि इसमें गोवा है।भाषा और मुहावरों का वहां सटीक उपयोग हुआ है।हिंदी में डब करने में मजा खो गया है और प्रभाव भी।कई दृश्यों में तो होंठ कुछ और ढंग से हिल रहे हैं और सुनाई कुछ और पड़ रहा है।यह एक साथ इंग्लिश और हिंदी में बनी फिल्म नहीं है।इन दिनों हॉलीवुड की फिल्में भी डब होकर हिंदी में रिलीज होती हैं, लेकिन उनमें होंठ और शब्दों को मिलाने की कोशिश रहती है।फाइंडिंग फैनी में लापरवाही झलकती है ।होमी अदजानिया ने गोवा के पृष्ठभूमि के इन किरदारों की निजी विसंगति में हास्य पैदा किया है।होमी इन किरदारों के माहौल और मूड को अच्छी तरह से चित्रित करते हैं।उन्हें उम्दा कलाकारों से भरपूर सहयोग मिला है।पंकज कपूर और नसीरुद्दीन शाह ने वैसे इस से बेहतर परफारमेंस से हमें चकित किया है।डिंपल भी अपनी छोटी भूमिकाओं में प्रभावित करती रही हैं।फाइंडिंग फैनी वास्तव में दीपिका पादुकोण और अर्जुन कपूर के लिए उल्लेखनीय हैं।दोनों ने मिले मौके के हिसाब से मेहनत की और अपनी अदाकारी से संतुष्ट किया है।हिंदी फिल्मों के आम दर्शक फाइंडिंग फैनी का अपेक्षित आनंद नहीं उठा सकेंगे।फिल्म की भावभूमि उनके लिए नई और अपरिचित है।हालांकि डिजाइन के लिहाज से यह यूजर्स को काफी अट्रैक्टिव करेगी।पहली नजर में तो यह एक आम वॉच ही लगेगी, लेकिन इंटरनल सिस्‍टम इसको आम से खास बना देगा।एलजी Urbane में यूजर्स को 1.3 इंच की P-OLED डिस्‍प्‍ले मिलेगी जो कि राउंड शेप में है ।इसके साथ ही इस वॉच में 320 x 320 pixel का रिजॉल्‍यूशन मिलेगा, वही इसमें 348ppi pixel की डेन्सिटी भी मिलेगी।ऑपरेटिंग सिस्‍टम में यह एंड्रायड ओएस को सपोर्ट करेगी।इस स्‍मार्टवॉच का वजन 45 ग्राम है।वहीं अगर आप इसका फ्रंट फेस चेंज करना चाहते हैं, तो यह आसानी से बदला जा सकता है ।इसके अलावा इसमें माइक्रोफोन भी है, जिसकी मदद से यूजर्स वॉयस कमांड दे सकते हैं।इस स्‍मार्टवॉच के बैक साइड में हार्ट रेट सेंसर लगा हुआ है।इसके साथ ही 5 गोल्‍डेन डॉट्स भी हैं, जो चार्जिंग प्‍वॉइंट्स को रिप्रेसेंट करते हैं।इसके अलावा Urbane (3G) में accelerometer, gyroscope, compass, barometer और heart-rate monitor सेंसर भी लगे हुए हैं ।इस वॉच के प्रोसेसर की बात करें, तो इसमें 1.2GHz का क्‍वॉड-कोर Qualcomm Snapdragon 400 SoC प्रोसेसर लगा हुआ है।इसके अलावा इसमें Adreno 305 GPU भी लगा हुआ है।एलजी की Urbane (3G) वॉच में 400mAh की Li-ion battery लगी हुई है ।कहने को यह सिर्फ एक स्‍मार्टफोन है लेकिन अगर आप इस डिवाइस की खूबियों पर नजर डालेंगे तो यह डिवाइस अपनी समानांतर डिवाइसों को कहीं पीछे छोड़ देगी।यह स्‍मार्टफोन लेजर प्रोजेक्‍टर से लैस है जिसकी मदद से आप फोन की स्‍क्रीन पर अवेलेबन कंटेंट को किसी दीवार या टेबल पर प्रोजेक्‍ट कर सकते हैं।जैसे अगर आप अपने फोन पर कोई फिल्‍म देख रहे हैं तो एक टच से उस स्‍क्रीन को दीवार पर प्रोजेक्‍ट कर सकते हैं ।लेनोवो ने एक स्‍मार्टवॉच लांच की है जिसमें डबल स्‍क्रीन है जिससे वह अन्‍य स्‍मार्टवॉचेज की तुलना में यूजर्स को ज्‍यादा आउटपुट देने में सक्षम है ।इस वॉच में वीडियोज भी आसानी से देखे जा सकते हैं।यही नहीं वॉच की दूसरी स्‍क्रीन वर्चुअल रियलिटी का अनुभव देती है ।गर आप 'एप्‍पल वॉच' के इन्‍नोवेटेड इंटरफेस और स्‍पेशल फीचर्स के बारे में जानना चाहते हैं तो आप यह जान लें कि यह डिवाइस आपको कई खास फीचर्स देगी।क्‍योंकि यह एक नए तरह की डिवाइस है।इस डिवाइस को समझने में आपको थोड़ी मेहनत करनी पड़ सकती है।मसलन आईफोन की तरह इस डिवाइस में आसान नेविगेशन और टच प्‍वॉइंट्स नहीं हैं।अगर डिजाइन की बात करें तो यह डिवाइस आपको थोड़ी भारी प्रतीत हो सकती है।स्‍क्रॉल करने के लिए डिवाइस के साइड में एक नॉब दिया गया है।एक घड़ी के लिहाज से देखा जाए तो इस डिवाइस की डिजाइन काफी अच्‍छी है।एप्‍पल ने इस डिवाइस में अपनी 'सीरी टेक्‍नोलॉजी' को मुख्‍यता से यूज किया है क्‍योंकि आप इस डिवाइस में टाइप नहीं कर सकते हैं।ऐसे में आपको जो भी नोटीफिकेशन देने होंगे वह सभी नोटिफिकेशंस आपको बोलकर देने होंगे।इसके अलावा वॉच के फीचर्स को यूज करने के लिए आपको सिर्फ अपनी डिवाइस की स्‍क्रीन को थोड़ जोर से प्रेस करना होगा।थोड़ी तो कन्‍फ्यूजिंग है एप्पल वॉच ।अगर एप्‍पल वॉच के इंटरफेस की बात की जाए तो यह बात सभी टेक एक्‍सपर्ट्स ने मानी है कि पहले-पहल यह डिवाइस आपको बहुत कन्‍फ्युजिंग लग सकती है।लेकिन जब तीन-चार दिनों तक डिवाइस के फीचर्स को यूज करने की कोशिश करेंगे तब आपको इस डिवाइस की खासियत समझ आना शुरु होगी।दरअसल यह एप पर्सनल यूसेज के लिए डिजाइन की गई है।इसलिए आपको इस डिवाइस के फीचर्स को अपने व्‍यक्तिगत यूसेज के हिसाब से सेट करना होगा ।एलसीडी स्क्रीन, एंड्रायड वीयर, 320 मिली एंपियर ऑवर, पैडोमीटर, हर्ट-रेट मॉनिटर है।वाटर रस्सिटेंस आईपी 67 (30 मिनट तक एक मीटर गहरे पानी में रखा जा सकता है) ।सरकुलर डिस्पले है।कीमत 199 डॉलर है।मोटो 360 बेहतरीन स्मार्टवॉच है, लेकिन इसका हार्ड वेयर उतना उम्दा नहीं है।बैटरी लाइफ़ भी बेहतर नहीं।ओएलईडी स्क्रीन, एंड्रायड वीयर है।410 मिली एंपियर ऑवर बैटरी क्षमता है।बैरोमीटर, गेयरोस्कोप, कंपास, हर्ट-रेट मॉनिटर है।जी वाच आर सॉलिड बॉडी का है।ट्रेडिशनल लुक है।बहुत स्टाइलिश नहीं है।ओएलईडी स्क्रीन, एंड्रायड वीयर, वाटर रस्सिटेंस आईपी 67 (30 मिनट तक एक मीटर गहरे पानी में रखा जा सकता है) ।300 मिली एंपियर ऑवर बैटरी क्षमता ।वॉयस कमांड से नियंत्रण संभव ।कीमत 169 डॉलर है।जी वॉच आर के मुक़ाबले कम आकर्षक है।लेकिन परफैक्ट नहीं है।बैटरी लाइफ़ एक ही दिन होने से इस्तेमाल करना आसान नहीं ।ओएलईडी स्क्रीन, 320 मिली एंपियर ऑवर, पैडोमीटर, हार्ट-रेट मॉनिटर  है।2-जी और 3-जी कार्ड को फ़िट करना संभव जिससे आप फोन कॉल भी कर सकते हैं ।कीमत 385 डॉलर ।गीयर एस सैमसंग की ओर से पहने जाने लायक सबसे बेहतरीन उत्पाद।देखने में बेहतर लेकिन बहुत आकर्षक नहीं।एलसीडी स्क्रीन, एंड्रायड वीयर, 420 मिली एंपियर ऑवरजीपीएस की सुविधा वाला पहला एंड्रायड वीयरवाटर रस्सिटेंस आईपी 68( दो घंटे तक दो मीटर गहरे पानी में रखा जा सकता है)कीमत 295 डॉलर ।बैटरी क्षमता को लेकर सोनी का दो दिनों का दावा।लेकिन कोई दूसरी ख़ासियत नहीं।ओलईडी स्क्रीन, एंड्रायड वीयर है।369 मिली एंपियर ऑवर की बैटरी क्षमता, हर्ट रेट मॉनिटर है।वाटर रस्सिटेंस आईपी 55 (पानी झेल सकता है, लेकिन पानी में डूबो नहीं सकते) है।कीमत 257 डॉलर है।बेहतरीन स्टाइल, लेकिन बाज़ार में इस कीमत पर इससे भी स्टाइलिश वॉच मौजूद ।मिरासोल टच स्क्रीन, 240 मिली एंपियर ऑवर की बैटरी क्षमता, पैडोमीटर ।बेहतर स्क्रीन तकनीक के चलते बैटरी क्षमता का बढ़ना भी संभव ।वाटर प्रूफ नहीं है।कीमत 250 डॉलर है।उपयोग में सहज नहीं।पॉवर के लिहाज से भविष्य का स्मार्ट वॉच है।140 मिली एंपियर ऑवर की बैटरी क्षमता है।कंपास, एंबिएंट लाइट, एक सप्ताह तक रिचार्ज की जरूरत नहीं है।वाटर प्रूफ है।कीमत 249 डॉलर है।रेट्रो लुक वाला डिज़ाइन, उपयोग में सबसे सहज स्मार्टवॉच ।एलईडी स्क्रीन, 225 मिली एंपियर ऑवर की बैटरी क्षमता  ।वाटर प्रूप में एक किलोमीटर तक ।बटन सेल बैटरी पर महीने पर चल सकती है कूकू 2 ।कीमत 150 डॉलर है।कूकू के दावे के मुताबिक वॉच को साल भर चार्ज करने की जरूरत नहीं।लेकिन फ़ोन ऐप के मामले में औसत स्मार्ट वॉच ।एलसीडी स्क्रीन, पूरी तरह चार्ज होने पर 3-4 दिनों तक रिचार्ज की जरूरत नहीं, पैडोमीटर ।4 से 7 साल के बच्चों के लिए फ़िटनेस रिलेटेड गेम्स ।कीमत 45 डॉलर है।इस स्‍मार्टवॉच की डिजाइन काफी कुछ सैमसंग की पिछली स्‍मार्टवॉच गैलेक्‍सी गियर जैसी लगती है।इस वॉच में सैमसंग ने सारे इनपुट बटन्‍स वॉच के डायल में फिक्‍स किए हैं।इसलिए आप आसानी से अपनी वॉच का स्‍ट्रेप चेंज कर सकते हैं।यह चेंज इस डिवाइस को स्‍टाइलिश भी बनाता है क्‍योंकि यंग गियर 2 यूजर्स इस वॉच को अपने स्‍टाइल स्‍टेटमेंट से मैच कर सकते हैं।डिवाइस की बॉडी स्‍टेनलैस स्‍टील की बनी हुई है जो इस स्‍मार्टवॉच को एक प्रीमियम लुक देता है।पॉवर बटन को डिवाइस के फ्रंट में लाया गया है।इसके अलावा डिवाइस के फ्रंट एंड में दूसरी ओर 2 मेगापिक्‍सल कैमरा है।इस स्‍मार्टवॉच में हार्टरेट सेंसर भी अवेलेबल है।डिवाइस में ज्‍यादा वजन नही है इ‍सलिए आप इस डिवाइस को सारे दिन पहने रह सकते हैं।इसके साथ ही डिवाइस के टच पैनल की सेसिटिविटी काफी बढि़या है।डिवाइस IP67 सर्टिफिकेशन मिला हुआ है इसलिए इस डिवाइस को पानी से काई खतरा नही है।वॉच का इंटरफेस बिलकुल गैलेक्‍सी गियर जैसा है।इस वॉच में एस वॉयस नाम की नेचूरल लेंग्‍वेज आईडेंटिंफिकेशन फीचर है हालांकि इस फीचर को आवाज इंटरप्रेट करने में थोड़ी प्रॉब्‍लम होती है।इस डिवाइस में स्‍पेशल फिटनेस फीचर्स हैं।यह डिवाइस हार्ट रेट सेंसर के साथ स्‍लीप साइकल, एक्‍सरसाइज रूटीन को फॉलो करता है।इसके अलावा फोन में स्‍टेंडअलोन म्‍यूजिक प्‍लेयर है।गानों को स्‍टोर करने के लिए आपको 4 जीबी का इंटरनल स्‍टोरेज मिलता है।इस प्‍लेयर से आप ब्‍लूटूथ हेडफोन से भी गाने सुन सकते हैं।इन सारे फीचर्स के अलावा इस स्‍मार्टवॉच में वॉचऑन नाम की एप है जिससे आप टीवी को मैनेज कर सकते हैं।इस वॉच में थर्ड पार्टी एप्‍स भी डाली जा सकती हैं ।कैमरा नही करेगा निराश ।इस फोन का कैमरा आपको निराश नही करेगा।इस डिवाइस में 2 मेगापिक्‍सल का कैमरा है जो 720p रेजुलेशन क्‍वालिटी का वीडियो शूट कर सकता है।हालांकि स्टिल ईमेजेज भी निराशाजनक नही लगती हैं ।इस डिवाइस की बैटरी डेढ़ दिन तक प्रॉपर यूसेज देती है।इस डेढ़ दिन के युसेज में कॉल्‍स, फिटनेस फीचर, कैमरा टेस्टिंग और ब्‍लूटूथ पर म्‍यूजिक सुनना शामिल है ।